E
ΕΦΗΜΕΡΙ∆Α
ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ
9667
2 Δεκεμβρίου 2016
ΤΕΥΧΟΣ  ΠΡΩΤΟ
Αρ. Φύλλου 224
NOMOΣ ΥΠ’ ΑΡΙΘΜ. 4440 
Ενιαίο Σύστημα Κινητικότητας στη Δημόσια Δι-
οίκηση και την Τοπική Αυτοδιοίκηση, υποχρεώ-
σεις των προσώπων που διορίζονται στις θέσεις 
των άρθρων 6 και 8 του N. 4369/2016, ασυμβίβα-
στα και πρόληψη των περιπτώσεων σύγκρουσης 
συμφερόντων και λοιπές διατάξεις.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΚΕΦΑΛΑΙΟ Α΄
ΕΝΙΑΙΟ ΣΥΣΤΗΜΑ ΚΙΝΗΤΙΚΟΤΗΤΑΣ 
ΣΤΗ ΔΗΜΟΣΙΑ ΔΙΟΙΚΗΣΗ 
ΚΑΙ ΤΗΝ ΤΟΠΙΚΗ ΑΥΤΟΔΙΟΙΚΗΣΗ
Άρθρο 1
Σκοπός
Αντικείμενο του παρόντος Κεφαλαίου είναι η καθιέ-
ρωση Ενιαίου Συστήματος Κινητικότητας (ΕΣΚ) για τους 
πολιτικούς διοικητικούς υπαλλήλους, μόνιμους και με 
σχέση εργασίας ιδιωτικού δικαίου αορίστου χρόνου, από 
μία δημόσια υπηρεσία σε άλλη με μετάταξη ή απόσπα-
ση. Σκοπός του ΕΣΚ είναι αφενός η βέλτιστη αξιοποίηση 
και η ορθολογική κατανομή του ανθρώπινου δυναμικού 
στις δημόσιες υπηρεσίες, αφετέρου η διευκόλυνση των 
υπαλλήλων να ενισχύσουν τις επαγγελματικές δεξιότη-
τές τους, να αποκτήσουν εμπειρία σε θέσεις διαφόρων 
υπηρεσιών και να προωθήσουν την επαγγελματική στα-
διοδρομία τους. 
Άρθρο 2
Γενικές αρχές
1. Το ΕΣΚ διέπεται από τις αρχές της ισότητας, της δι-
αφάνειας και της αξιοκρατίας.
2. Η κινητικότητα έχει εθελούσιο χαρακτήρα για τον 
υπάλληλο και διενεργείται με βάση την αρχή της δημο-
σιότητας.
3. Η μετακίνηση από μία δημόσια υπηρεσία σε άλλη 
διενεργείται ως μετάταξη σε κενή οργανική θέση κλά-
δου/ειδικότητας της ίδιας ή ανώτερης κατηγορίας/εκπαι-
δευτικής βαθμίδας, για την οποία ο υπάλληλος έχει τα 
απαιτούμενα τυπικά και ουσιαστικά προσόντα.
4. Κατ’ εξαίρεση, εφόσον συντρέχουν αποδεδειγμένες 
σοβαρές και επείγουσες υπηρεσιακές ανάγκες, η μετακί-
νηση διενεργείται ως απόσπαση για χρονικό διάστημα 
έως ένα (1) έτος, με δυνατότητα παράτασης έως τρεις 
(3) μήνες με πρωτοβουλία της υπηρεσίας και συναίνεση 
του υπαλλήλου, για την άσκηση καθηκόντων κλάδου, 
για τον οποίο ο υπάλληλος έχει τα απαιτούμενα τυπικά 
και ουσιαστικά προσόντα, χωρίς να απαιτείται η ύπαρξη 
κενής οργανικής θέσης. Η διάρκεια της απόσπασης του 
ειδικού επιστημονικού προσωπικού στις συνταγματικά 
κατοχυρωμένες Ανεξάρτητες Αρχές και στο Εθνικό Κέ-
ντρο Δημόσιας Διοίκησης και Αυτοδιοίκησης είναι έως 
δύο (2) έτη με δυνατότητα παράτασης έως ένα (1) έτος. 
Αν εκκρεμεί αίτημα μετάταξης του αποσπασμένου υπαλ-
λήλου στον ίδιο φορέα, η απόσπαση παρατείνεται μέχρι 
τη δημοσίευση της πράξης μετάταξης και πάντως όχι 
πέραν των τριών (3) μηνών από τη λήξη της απόσπασης. 
5. Στο πλαίσιο εφαρμογής του ΕΣΚ, οι προκηρυσσό-
μενες θέσεις καλύπτονται με ενιαίο τρόπο, ανεξαρτήτως 
εάν οι υπάλληλοι είναι μόνιμοι ή απασχολούμενοι με 
σχέση εργασίας ιδιωτικού δικαίου αορίστου χρόνου. 
Σε κάθε περίπτωση η μετάταξη διενεργείται με την ίδια 
σχέση εργασίας. Οι μετατασσόμενοι διατηρούν το ίδιο 
ασφαλιστικό και συνταξιοδοτικό καθεστώς, καθώς και 
τυχόν προσωπική διαφορά στις αποδοχές τους. 
Άρθρο 3
Έκταση εφαρμογής
1. Στο ΕΣΚ υπάγονται οι πολιτικοί διοικητικοί υπάλ-
ληλοι, μόνιμοι και με σχέση εργασίας ιδιωτικού δικαίου 
αορίστου χρόνου, που υπηρετούν σε υπηρεσίες, κεντρι-
κές και περιφερειακές, του Δημοσίου, των Ανεξάρτητων 
Αρχών, των Οργανισμών Τοπικής Αυτοδιοίκησης (ΟΤΑ) 
α΄ και β΄ βαθμού και των Νομικών Προσώπων Δημοσίου 
Δικαίου (Ν.Π.Δ.Δ.), καθώς και των Νομικών Προσώπων 
Ιδιωτικού Δικαίου (Ν.Π.Ι.Δ.), εφόσον ανήκουν στη Γενική 
Κυβέρνηση όπως εκάστοτε οριοθετείται από την Ελληνι-
κή Στατιστική Αρχή στο Μητρώο Φορέων Γενικής Κυβέρ-
νησης. Επίσης, στο πεδίο εφαρμογής του ΕΣΚ υπάγονται 
οι απόφοιτοι της Εθνικής Σχολής Δημόσιας Διοίκησης και 
Αυτοδιοίκησης (ΕΣΔΔΑ), ανεξαρτήτως του φορέα στον 
οποίο ανήκει η οργανική τους θέση. 
2. Οι Ανεξάρτητες Αρχές συμμετέχουν στο ΕΣΚ με την 
προκήρυξη κενών θέσεων διοικητικού και ειδικού επι-
στημονικού προσωπικού, διατηρώντας τις διαδικασίες 
9668
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
επιλογής που προβλέπουν οι οικείες διατάξεις και εφό-
σον δεν υπάρχουν, τις διαδικασίες επιλογής που προβλέ-
πονται για την πρόσληψη. 
3. Διατάξεις που ρυθμίζουν θέματα μετάταξης και από-
σπασης των υπαλλήλων του Υπουργείου Εξωτερικών 
παραμένουν σε ισχύ. Ειδικά όσον αφορά τη μετάταξη 
υπαλλήλων του Υπουργείου Εξωτερικών σε φορείς της 
παραγράφου 1 εφαρμόζονται οι διατάξεις του παρόντος, 
τηρουμένης της προϋπόθεσης της σύμφωνης γνώμης 
του οικείου Υπηρεσιακού Συμβουλίου του Υπουργείου 
Εξωτερικών της παρ. 4 του άρθρου 8 του N. 3566/2007 
(Α΄ 117). 
4. Από τις διατάξεις του παρόντος εξαιρούνται οι δι-
καστικοί υπάλληλοι, οι υπάλληλοι των Καταστημάτων 
Κράτησης και του Ιδρύματος Αγωγής Αρρένων Βόλου 
και οι υπάλληλοι όλων των κλάδων των νοσηλευτικών 
ιδρυμάτων του ΕΣΥ και του ΕΚΑΒ, εκτός από τους διοι-
κητικούς υπαλλήλους και τους υπάλληλους ειδικότητας 
Σχολικών Φυλάκων, οι οποίοι μετά τη θέση τους σε δια-
θεσιμότητα μεταφέρθηκαν σε θέσεις Βοηθητικού Υγει-
ονομικού Προσωπικού σε νοσοκομεία.
5.  Υπάλληλοι  που  μετατάχθηκαν  σε  Καταστήματα 
Κράτησης από θέσεις κλάδου Δημοτικής Αστυνομίας, 
οι οποίες καταργήθηκαν κατ’ εφαρμογή των διατάξεων 
του άρθρου 81 του N. 4172/2013 (Α΄ 167), συμμετέχουν 
στο ΕΣΚ, με αφετηρία το δεύτερο κύκλο κινητικότητας 
του έτους 2018, σύμφωνα με τις διατάξεις του άρθρου 
6 παράγραφος 3. 
6. Ειδικό επιστημονικό προσωπικό δύναται να μετατα-
γεί ή να αποσπαστεί σε φορείς της παραγράφου 1 μόνο 
μέσω του ΕΣΚ. Οι εκπαιδευτικοί πρωτοβάθμιας και δευ-
τεροβάθμιας εκπαίδευσης δύναται να μεταταγούν ή να 
αποσπαστούν σε φορείς της παραγράφου 1 μόνο μέσω 
του ΕΣΚ, τηρουμένων των ισχυουσών διατάξεων για την 
αποδέσμευσή τους από την άσκηση εκπαιδευτικών κα-
θηκόντων. 
Άρθρο 4
Προϋποθέσεις συμμετοχής
1. Προϋπόθεση για τη συμμετοχή των φορέων ως 
υπηρεσιών υποδοχής στο ΕΣΚ είναι η σύμφωνα με τις 
κείμενες διατάξεις προηγούμενη έκδοση Οργανισμών 
κατόπιν αξιολόγησης των δομών τους και η αντίστοι-
χη κατάρτιση περιγραμμάτων θέσεων εργασίας, καθώς 
και η καταχώριση των ως άνω στοιχείων εκ μέρους των 
φορέων στο ψηφιακό Οργανόγραμμα του άρθρου 16. 
2. Προϋποθέσεις για τη συμμετοχή των υπαλλήλων 
στο ΕΣΚ είναι:
α) Η συμπλήρωση διετίας από το διορισμό ή, εφόσον 
ο διορισμός έγινε με μοριοδότηση λόγω εντοπιότητας, η 
συμπλήρωση του προβλεπόμενου χρόνου παραμονής. 
Αν η υποχρέωση παραμονής αφορά νομό, νησί ή παρα-
μεθόριο περιοχή (άρθρο 17 παρ. 8 περίπτωση ιδ΄ του 
N. 2190/1994) είναι δυνατή η συμμετοχή του υπαλλήλου 
σε διαδικασίες επιλογής για μετάταξη ή απόσπαση σε 
υπηρεσίες εντός των ορίων της περιοχής όπου υφίσταται 
η δέσμευση. Ειδικά στην περίπτωση της συνυπηρέτησης 
συζύγων, σύμφωνα με το άρθρο 11, επιτρέπεται η με-
τάταξη ή η απόσπαση σε υπηρεσία άλλης περιοχής του 
άρθρου 8, εφόσον ο υπάλληλος έχει συμπληρώσει το 
ήμισυ του υποχρεωτικού χρόνου παραμονής. 
β) Η συμπλήρωση διετίας: αα) από προηγούμενη με-
τάταξη για τη διενέργεια νέας μετάταξης ή απόσπασης 
και ββ) από προηγούμενη απόσπαση για τη διενέργεια 
νέας απόσπασης. Από την υποχρέωση συμπλήρωσης 
διετίας από προηγούμενη μετάταξη ή απόσπαση εξαι-
ρούνται όσοι αποσπώνται ή μετατάσσονται σε υπηρεσία 
απομακρυσμένης - παραμεθόριας περιοχής και ορεινού - 
νησιωτικού Ο.Τ.Α. α΄ βαθμού, σύμφωνα με το άρθρο 8, 
καθώς και όσοι μετατάσσονται αμοιβαία και όσοι απο-
σπώνται για συνυπηρέτηση. 
3. Δικαίωμα συμμετοχής σε διαδικασίες επιλογής για 
προκηρυσσόμενες θέσεις μέσω του ΕΣΚ έχουν επίσης: 
α) οι υπάλληλοι του οικείου φορέα, εφόσον έχουν τα 
απαιτούμενα τυπικά και ουσιαστικά προσόντα, β) οι 
υπάλληλοι που έχουν μεταταχθεί πριν από την έναρξη 
ισχύος του παρόντος σε υπηρεσίες απομακρυσμένων-
παραμεθόριων περιοχών με δέσμευση δεκαετούς πα-
ραμονής και έχουν συμπληρώσει τουλάχιστον επτά (7) 
έτη υποχρεωτικής παραμονής. Ειδικά οι υπάλληλοι που 
έχουν συμπληρώσει τουλάχιστον πέντε (5) έτη υποχρε-
ωτικής παραμονής έχουν δικαίωμα συμμετοχής για τις 
διαδικασίες επιλογής σε θέσεις εντός της απομακρυσμέ-
νης-παραμεθορίου περιοχής. 
4. Για τη διενέργεια μετάταξης ή απόσπασης το πο-
σοστό κάλυψης των θέσεων στο φορέα προέλευσης 
του κλάδου στον οποίο ανήκει ο υπάλληλος, κατά την 
καταληκτική ημερομηνία υποβολής των αιτήσεων για τη 
διαδικασία επιλογής, πρέπει να ανέρχεται σε ποσοστό 
τουλάχιστον πενήντα τοις εκατό (50%) ή εξηνταπέντε 
τοις εκατό (65%) στους ΟΤΑ α΄ βαθμού που έχουν πλη-
θυσμό μικρότερο από ενενήντα χιλιάδες (90.000) κατοί-
κους. Επίσης, πρέπει ο αιτών υπάλληλος να μην είναι ο 
μοναδικός που υπηρετεί στον οικείο κλάδο, εκτός αν στο 
οργανόγραμμα του φορέα προβλέπεται μόνο μία θέση 
του εν λόγω κλάδου. Ειδικά για τη μετάταξη υπαλλήλου 
από ΟΤΑ α΄ βαθμού απαιτείται επιπλέον η γνώμη του 
αρμόδιου για το διορισμό οργάνου. 
Άρθρο 5
Κεντρική Επιτροπή Κινητικότητας
1. Στο Υπουργείο Διοικητικής Ανασυγκρότησης συνι-
στάται Κεντρική Επιτροπή Κινητικότητας, η οποία λαμβά-
νοντας υπόψη το ψηφιακό Οργανόγραμμα του άρθρου 
16 συντονίζει και επιβλέπει την εφαρμογή του ΕΣΚ και 
αξιολογεί τα αιτήματα των φορέων για την αναγκαιότητα 
διενέργειας αποσπάσεων λόγω σοβαρών και επειγου-
σών υπηρεσιακών αναγκών. Επίσης γνωμοδοτεί για την 
κατανομή των αιτούμενων υπαλλήλων για συνυπηρέτη-
ση, για αιτήματα υπαλλήλων για απόσπαση ή μετάταξη 
για αποδεδειγμένα ιδιαίτερα σοβαρούς λόγους υγείας, 
για την ανακατανομή του προσωπικού σε υπηρεσίες του 
Δημοσίου μετά από αναδιάρθρωση υπηρεσιών, συγχώ-
νευση φορέων ή μεταβολή του ιδιοκτησιακού καθεστώ-
τος των φορέων και εν γένει για ζητήματα σχετικά με την 
πολιτική κινητικότητας και τη στελέχωση του Δημοσίου.
2. Η Κεντρική Επιτροπή Κινητικότητας είναι επταμελής 
και αποτελείται από τους εξής:
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9669
α) έναν (1) Αντιπρόεδρο του ΑΣΕΠ ως Πρόεδρο που 
υποδεικνύεται από τον Πρόεδρο του ΑΣΕΠ με τον ανα-
πληρωτή του, 
β) ένα (1) μέλος του ΑΣΕΠ που υποδεικνύεται από τον 
Πρόεδρο του ΑΣΕΠ με τον αναπληρωτή του,
γ) έναν (1) νομικό σύμβουλο του ΝΣΚ που ορίζεται από 
τον Πρόεδρο του ΝΣΚ με τον αναπληρωτή του, 
δ) τον Διοικητικό Γραμματέα του Υπουργείου Διοικη-
τικής Ανασυγκρότησης, με αναπληρωτή του έναν Προ-
ϊστάμενο Γενικής Διεύθυνσης, 
ε) τον Διοικητικό Γραμματέα του Υπουργείου Εσωτε-
ρικών με αναπληρωτή του έναν Προϊστάμενο Γενικής 
Διεύθυνσης,
στ) τον Προϊστάμενο της Γενικής Διεύθυνσης Διοίκη-
σης Ανθρώπινου Δυναμικού του Υπουργείου Διοικητικής 
Ανασυγκρότησης, με αναπληρωτή του τον Προϊστάμενο 
της Διεύθυνσης Διαχείρισης Ανθρώπινου Δυναμικού, 
ζ) τον Προϊστάμενο της Γενικής Διεύθυνσης Αποκέ-
ντρωσης και Τοπικής Αυτοδιοίκησης του Υπουργείου 
Εσωτερικών, με αναπληρωτή του τον Προϊστάμενο της 
Διεύθυνσης Προσωπικού Τοπικής Αυτοδιοίκησης. 
Στην Κεντρική Επιτροπή Κινητικότητας συμμετέχουν 
ως παρατηρητές, χωρίς δικαίωμα ψήφου, ένας (1) εκπρό-
σωπος της Α.Δ.Ε.ΔΥ. και ένας (1) εκπρόσωπος της Κ.Ε.Δ.Ε.. 
Τα μέλη της Κεντρικής Επιτροπής Κινητικότητας ορίζο-
νται για θητεία τριών (3) ετών με απόφαση του Υπουρ-
γού Διοικητικής Ανασυγκρότησης, η οποία δημοσιεύεται 
στην Εφημερίδα της Κυβερνήσεως. Η Κεντρική Επιτροπή 
Κινητικότητας συνεπικουρείται στο έργο της από τη Γε-
νική Διεύθυνση Διοίκησης Ανθρώπινου Δυναμικού και 
υποστηρίζεται από γραμματεία, της οποίας η οργάνωση, 
η στελέχωση και κάθε άλλο αναγκαίο για τη λειτουργία 
της θέμα καθορίζονται με απόφαση του Υπουργού Δι-
οικητικής Ανασυγκρότησης.
Άρθρο 6
Διαδικασία διενέργειας 
προγράμματος κινητικότητας
1. Το πρόγραμμα κινητικότητας διενεργείται σε τρεις 
κύκλους κατ’ έτος και αφορά στην κάλυψη κενών θέσεων 
με μετάταξη και στην προσωρινή κάλυψη θέσεων με 
απόσπαση. Το τελευταίο δεκαπενθήμερο κάθε έτους οι 
Υπουργοί για τις υπηρεσίες των Υπουργείων των οποίων 
προΐστανται και για τα εποπτευόμενα νομικά πρόσω-
πα, οι Συντονιστές Αποκεντρωμένων Διοικήσεων για τις 
υπηρεσίες τους και για τους ΟΤΑ α΄ και β΄ βαθμού της 
χωρικής αρμοδιότητάς τους, καθώς και οι επικεφαλής 
των Ανεξάρτητων Αρχών αποστέλλουν στην Κεντρική 
Επιτροπή Κινητικότητας τα αιτήματά τους για κάλυψη 
θέσεων με μετάταξη ή απόσπαση, συνοδευόμενα από 
έκθεση αναφορικά με το υπηρετούν προσωπικό, τις εκτι-
μώμενες αποχωρήσεις λόγω συνταξιοδότησης και τις 
τυχόν τρέχουσες διαδικασίες προσλήψεων. Το αίτημα 
για κάθε θέση περιλαμβάνει το περίγραμμα της θέσης 
εργασίας, καθώς επίσης και τυχόν πρόσθετα απαιτούμε-
να τυπικά ή ουσιαστικά προσόντα που απαιτούνται κατά 
περίπτωση. Ειδικότερα τα αιτήματα για απόσπαση οφεί-
λουν να είναι αιτιολογημένα, όσον αφορά το σοβαρό και 
επείγοντα χαρακτήρα των υπηρεσιακών αναγκών, καθώς 
και την αναγκαιότητα προσωρινής κάλυψης της θέσης. 
2. Τα αιτήματα αξιολογούνται από την Κεντρική Επι-
τροπή Κινητικότητας και εισάγονται σε ενιαία βάση δε-
δομένων (Πίνακας) για τις προσφερόμενες-διαθέσιμες 
θέσεις στο Δημόσιο. Ο Πίνακας για τον πρώτο κύκλο κι-
νητικότητας δημοσιοποιείται την 1η Φεβρουαρίου κάθε 
έτους με την ανάρτησή του σε ηλεκτρονική εφαρμογή 
που δημιουργείται για το σκοπό αυτόν στην ιστοσελίδα 
του Υπουργείου Διοικητικής Ανασυγκρότησης. 
3. Οι υπάλληλοι που διαθέτουν τα απαιτούμενα τυπικά 
και ουσιαστικά προσόντα για την προς κάλυψη θέση 
υποβάλλουν ηλεκτρονικά, εντός δεκαπέντε (15) ημερών, 
αίτηση στην υπηρεσία υποδοχής, η οποία αξιολογεί τις 
υποβαλλόμενες αιτήσεις μέχρι τις 31 Μαρτίου, σύμφωνα 
με τις διατάξεις του άρθρου 7. Η μετάταξη ή απόσπαση 
ολοκληρώνεται με την έκδοση απόφασης από το αρ-
μόδιο για διορισμό όργανο της υπηρεσίας υποδοχής, 
ύστερα από σύμφωνη γνώμη του αρμόδιου συλλογι-
κού οργάνου της παραγράφου 1 του άρθρου 7, μέχρι 
τις 15 Μαΐου, και κοινοποιείται στον ενδιαφερόμενο και 
την υπηρεσία προέλευσής του. Αντίστοιχες διαδικασίες 
ακολουθούνται και για το δεύτερο και τρίτο κύκλο κινη-
τικότητας, με αποστολή αιτημάτων το τελευταίο δεκα-
πενθήμερο του Απριλίου και του Αυγούστου αντίστοιχα, 
ανάρτηση στην ηλεκτρονική εφαρμογή της ιστοσελίδας 
του Υπουργείου Διοικητικής Ανασυγκρότησης την 1η 
Ιουνίου και την 1η Οκτωβρίου αντίστοιχα, υποβολή αιτή-
σεων των υποψηφίων στην υπηρεσία υποδοχής μέχρι τις 
15 Ιουνίου και τις 15 Οκτωβρίου αντίστοιχα, αξιολόγηση 
των υποψηφίων από την υπηρεσία υποδοχής μέχρι τις 
31 Ιουλίου και τις 30 Νοεμβρίου αντίστοιχα και έκδο-
ση της απόφασης μετάταξης ή απόσπασης μέχρι τις 15 
Σεπτεμβρίου του ίδιου έτους και τις 15 Ιανουαρίου του 
επόμενου έτους αντίστοιχα. 
Άρθρο 7
Διαδικασία αξιολόγησης υποψηφίων 
από την υπηρεσία υποδοχής 
και έκδοση απόφασης
1. Η αξιολόγηση των υποψηφίων για κάλυψη θέσης με 
μετάταξη ή απόσπαση γίνεται από την υπηρεσία υποδο-
χής και συγκεκριμένα από τριμελές όργανο που αποτε-
λείται από τον προϊστάμενο της Γενικής Διεύθυνσης και 
τον προϊστάμενο της Διεύθυνσης, στις οποίες ανήκει η 
εκάστοτε προκηρυσσόμενη θέση, και από τον προϊστά-
μενο της αρμόδιας για θέματα προσωπικού Διεύθυνσης 
της υπηρεσίας υποδοχής. Αν η προς κάλυψη θέση ανήκει 
στην αρμόδια για θέματα προσωπικού Διεύθυνση, στο 
τριμελές όργανο αξιολόγησης μετέχει ο αναπληρωτής 
του προϊσταμένου της Διεύθυνσης. Σε περίπτωση που 
στην υπηρεσία υποδοχής δεν προβλέπεται θέση Γενικού 
Διευθυντή, στο τριμελές όργανο αξιολόγησης μετέχει 
προϊστάμενος  Διεύθυνσης,  και  εφόσον  δεν  υπάρχει, 
προϊστάμενος Γενικής Διεύθυνσης αρμόδιος για θέμα-
τα προσωπικού του εποπτεύοντος Υπουργείου. Προ-
κειμένου για τους ΟΤΑ α΄ βαθμού, το τριμελές όργανο 
αποτελείται από: α) τον προϊστάμενο της αρμόδιας για 
θέματα προσωπικού Γενικής Διεύθυνσης και ελλείψει αυ-
τού τον προϊστάμενο της αρμόδιας για θέματα προσω-
πικού Διεύθυνσης, β) τον προϊστάμενο της Διεύθυνσης 
9670
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
στην οποία ανήκει η εκάστοτε προκηρυσσόμενη θέση 
και γ) τον προϊστάμενο του Τμήματος, στο οποίο ανήκει η 
προκηρυσσόμενη θέση. Αν στο τριμελές όργανο αξιολό-
γησης μετέχει ο προϊστάμενος της αρμόδιας για θέματα 
προσωπικού Διεύθυνσης λόγω έλλειψης του προϊστα-
μένου της αρμόδιας για θέματα προσωπικού Γενικής 
Διεύθυνσης και η προς κάλυψη θέση ανήκει στην αρ-
μόδια για θέματα προσωπικού Διεύθυνση, τότε μετέχει 
ο αναπληρωτής του προϊσταμένου της Διεύθυνσης. Στην 
περίπτωση των Ν.Π.Ι.Δ. το οικείο διοικητικό συμβούλιο 
ορίζει τριμελές όργανο αρμόδιο για την αξιολόγηση των 
υποψηφίων. Ειδικά για τα Ν.Π.Ι.Δ. των ΟΤΑ α΄ βαθμού, το 
τριμελές όργανο αποτελείται από τον προϊστάμενο της 
αρμόδιας για θέματα προσωπικού Γενικής Διεύθυνσης 
και ελλείψει αυτού, τον προϊστάμενο της αρμόδιας για 
θέματα προσωπικού Διεύθυνσης, τον προϊστάμενο της 
Διεύθυνσης στην οποία ανήκει η εκάστοτε προκηρυσ-
σόμενη θέση, και από τον προϊστάμενο του αρμόδιου 
τομέα στον οποίο ανήκει η προκηρυσσόμενη θέση.
2. Στο τριμελές όργανο της παραγράφου 1 παρίσταται 
με συμβουλευτικό ρόλο ο προϊστάμενος του Τμήματος 
στο οποίο ανήκει η εκάστοτε προκηρυσσόμενη θέση και 
συμμετέχει ως παρατηρητής εκπρόσωπος του οικείου 
συλλόγου εργαζομένων. 
3. Για την αξιολόγηση των υποψηφίων λαμβάνεται 
υπόψη η συνάφεια των τυπικών και ουσιαστικών προ-
σόντων τους με την προκηρυσσόμενη θέση, οι εκθέσεις 
αξιολόγησης, η εμπειρία στην άσκηση αντίστοιχων κα-
θηκόντων και κάθε στοιχείο από το προσωπικό μητρώο 
του υπαλλήλου που καταδεικνύει την καταλληλότητα 
για τη συγκεκριμένη θέση. Για την πληρέστερη αξιολό-
γηση των υποψηφίων για τις προκηρυσσόμενες θέσεις 
κλάδων/ειδικοτήτων ΠΕ και ΤΕ κατηγοριών διενεργείται 
συνέντευξη μεταξύ των τριών (3) επικρατέστερων. Συνέ-
ντευξη δύναται να διενεργείται και για θέσεις κλάδων/
ειδικοτήτων ΔΕ και ΥΕ κατηγοριών. Το πρακτικό επιλογής 
είναι ειδικά αιτιολογημένο, περιλαμβάνει συγκριτική αξι-
ολόγηση των υποψηφίων και εισήγηση για τον υποψή-
φιο που πληροί τα απαιτούμενα τυπικά και ουσιαστικά 
προσόντα για την προκηρυσσόμενη θέση, καθώς και 
καθορισμό τουλάχιστον τριών (3) επιλαχόντων, εφόσον 
υπάρχουν. 
4. Μετά την ολοκλήρωση της διαδικασίας αξιολόγησης 
η υπηρεσία υποδοχής ενημερώνει εντός τριών (3) ημε-
ρών τον επιλεγέντα υπάλληλο, καθώς και την υπηρεσία 
προέλευσής του. Η πράξη μετάταξης ή απόσπασης εκδί-
δεται από το αρμόδιο προς διορισμό όργανο της υπηρε-
σίας υποδοχής εντός των οριζόμενων στην παράγραφο 
3 του άρθρου 6 προθεσμιών και κοινοποιείται αμέσως 
στην υπηρεσία προέλευσης του υπαλλήλου, καθώς και 
στον ίδιο, ο οποίος υποχρεούται να αναλάβει υπηρεσία 
στη νέα του θέση το αργότερο εντός ενός (1) μηνός από 
την ως άνω κοινοποίηση. Σε περίπτωση απόσπασης ή 
μετάταξης υπαλλήλου από ΚΕΠ η προθεσμία ανάληψης 
υπηρεσίας είναι δύο (2) μήνες από την κοινοποίηση, δι-
άστημα εντός του οποίου ο οικείος Δήμαρχος μεριμνά 
για την κάλυψη της κενωθείσας θέσης, προκειμένου να 
μην μειωθεί ο αριθμός των υπηρετούντων υπαλλήλων. 
5. Η πράξη απόσπασης ή μετάταξης υπαλλήλου, για 
αποδεδειγμένα  ιδιαίτερα  σοβαρούς  λόγους  υγείας, 
εκδίδεται από το αρμόδιο προς διορισμό όργανο της 
υπηρεσίας υποδοχής, κατόπιν γνωμοδότησης της Κε-
ντρικής Επιτροπής Κινητικότητας, η οποία αποφαίνεται 
για τα σχετικά αιτήματα και κατανέμει τους υπαλλήλους 
σε θέσεις αντίστοιχες των τυπικών και ουσιαστικών προ-
σόντων τους, λαμβάνοντας υπόψη τις υπηρεσιακές ανά-
γκες των φορέων.
Άρθρο 8
Μετάταξη - απόσπαση σε υπηρεσίες 
απομακρυσμένων - παραμεθόριων 
και ορεινών - νησιωτικών ΟΤΑ α΄ βαθμού
1. Η μετάταξη ή απόσπαση υπαλλήλων σε υπηρεσί-
ες απομακρυσμένων - παραμεθόριων περιοχών όπως 
ορίζονται στις εκάστοτε ισχύουσες διατάξεις, καθώς 
και ορεινών και νησιωτικών ΟΤΑ α΄ βαθμού βάσει των 
διατάξεων των άρθρων 1 παρ. 2, 204 και 209 παρ. 1 του 
N. 3852/2010 (Α΄ 87), διενεργείται μέσω του ΕΣΚ. 
2. Η διάρκεια της απόσπασης ορίζεται έως ένα (1) 
έτος με δυνατότητα παράτασης για ένα (1) ακόμη έτος. 
Οι μετατασσόμενοι δεσμεύονται να παραμείνουν στην 
υπηρεσία υποδοχής για δύο (2) έτη, σύμφωνα με τα ορι-
ζόμενα στην περίπτωση β΄ παράγραφος 2 του άρθρου 4. 
3. Για τους υπαλλήλους που μετατάσσονται σε υπη-
ρεσίες της παραγράφου 1 και παραμένουν για τρία (3) 
τουλάχιστον έτη, ο απαιτούμενος χρόνος για τη βαθμο-
λογική προαγωγή μειώνεται κατά δύο (2) έτη. Αντίστοιχα, 
για τους υπαλλήλους που αποσπώνται και παραμένουν 
για δύο (2) τουλάχιστον έτη συνεχώς, ο απαιτούμενος 
χρόνος για τη βαθμολογική προαγωγή τους μειώνεται 
κατά  ένα  (1)  έτος.  Ο  μέγιστος  χρόνος  απόσπασης  ή 
μετάταξης που δύναται να συνυπολογιστεί για τη βαθ-
μολογική προώθηση του υπαλλήλου στη διάρκεια της 
συνολικής υπηρεσίας του είναι έξι (6) έτη. 
4. Υπάλληλοι που έχουν αποσπαστεί για δύο (2) έτη 
συνεχώς σε υπηρεσία της παραγράφου 1 δύναται κατά 
τη λήξη της απόσπασης να μεταταγούν κατά προτεραι-
ότητα κατόπιν αίτησής τους σε κενή θέση κλάδου της 
ίδιας υπηρεσίας, μετά από γνώμη του οικείου συλλογι-
κού οργάνου της παραγράφου 1 του άρθρου 7, εφόσον 
πληρούνται οι προϋποθέσεις της παραγράφου 4 του άρ-
θρου 4 για την υπηρεσία προέλευσης. 
Άρθρο 9
Ενδοϋπουργική κινητικότητα 
1. Επιτρέπεται η απόσπαση υπαλλήλων μόνιμων και 
ιδιωτικού δικαίου αορίστου χρόνου από μία αρχή σε 
άλλη  που  ανήκει  στο  ίδιο  Υπουργείο  ή  εποπτεύεται 
από αυτό, ιδίως από την κεντρική υπηρεσία σε Γενική 
ή Ειδική Γραμματεία και σε νομικά πρόσωπα δημοσίου 
δικαίου και ιδιωτικού δικαίου, αντιστρόφως και μεταξύ 
τους. Η απόσπαση διενεργείται με απόφαση του οικείου 
Υπουργού, κατόπιν ανακοίνωσης - πρόσκλησης που δύ-
ναται να απευθύνεται σε έναν ή περισσότερους φορείς, 
με ανάλογη εφαρμογή των διατάξεων του παρόντος 
Κεφαλαίου για το ΕΣΚ. 
2. Αν δεν υπάρχει εκδήλωση ενδιαφέροντος για την κά-
λυψη θέσης ορισμένου κλάδου που προκηρύσσεται βά-
σει της παραγράφου 1 και συντρέχουν αποδεδειγμένοι 
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9671
λόγοι σοβαρών και επειγουσών υπηρεσιακών αναγκών, 
επιτρέπεται η απόσπαση υπαλλήλου, μετά από σύμφωνη 
γνώμη του υπηρεσιακού συμβουλίου του φορέα προέ-
λευσης. Η διάρκεια της απόσπασης είναι μέχρι ένα (1) 
έτος, εφόσον διενεργείται εντός του ίδιου νομού με την 
υπηρεσία στην οποία ανήκει η οργανική θέση του υπαλ-
λήλου, και μέχρι έξι (6) μήνες αν διενεργείται σε άλλο 
νομό από αυτόν της οργανικής θέσης του υπαλλήλου. 
Άρθρο 10
Αμοιβαία μετάταξη
1. Επιτρέπεται, ύστερα από αίτηση, η αμοιβαία μετάτα-
ξη υπαλλήλων της παραγράφου 1 του άρθρου 3 με την 
προϋπόθεση να ανήκουν στην ίδια κατηγορία / εκπαι-
δευτική βαθμίδα και να κατέχουν τα τυπικά προσόντα 
του κλάδου / ειδικότητας στον οποίο μετατάσσονται. Η 
ανωτέρω μετάταξη διενεργείται, κατόπιν αίτησης των 
ενδιαφερομένων υπαλλήλων και μετά από γνώμη των 
συλλογικών οργάνων της παραγράφου 1 του άρθρου 
7 των φορέων προέλευσης και υποδοχής, με απόφαση 
των αρμόδιων προς διορισμό οργάνων των φορέων 
προέλευσης και υποδοχής, η οποία δημοσιεύεται στην 
Εφημερίδα της Κυβερνήσεως.
2. Ο υπάλληλος που επιθυμεί να μεταταγεί σε άλλη 
υπηρεσία με τη διαδικασία του παρόντος άρθρου, υπο-
βάλλει αίτηση στην Κεντρική Επιτροπή Κινητικότητας, 
η  οποία  δημοσιοποιεί  το  αίτημα  του  υπαλλήλου,  με 
ανάρτηση στην ηλεκτρονική εφαρμογή για την κινητι-
κότητα του Υπουργείου Διοικητικής Ανασυγκρότησης. 
Οι ενδιαφερόμενοι που πληρούν τις προϋποθέσεις για 
την πλήρωση της συγκεκριμένης θέσης υποβάλλουν 
ηλεκτρονική αίτηση προς το φορέα του υπαλλήλου που 
ζήτησε αρχικά την αμοιβαία μετάταξη. 
3. Η διαδικασία γνωστοποίησης των αιτημάτων αμοι-
βαίας μετάταξης, τα δικαιολογητικά που πρέπει να συ-
νοδεύουν τις αιτήσεις των υπαλλήλων και κάθε άλλη 
αναγκαία λεπτομέρεια που αφορά στη διαδικασία εφαρ-
μογής του παρόντος άρθρου καθορίζονται με απόφαση 
του Υπουργού Διοικητικής Ανασυγκρότησης.
4. Ειδικές διατάξεις περί αμοιβαίων μετατάξεων δια-
τηρούνται σε ισχύ.
Άρθρο 11
Συνυπηρέτηση 
1. Επιτρέπεται, ύστερα από αίτηση, η απόσπαση για 
συνυπηρέτηση στην περιοχή που υπηρετεί σύζυγος ή 
συμβιών κατά την έννοια του άρθρου 1 του N. 4356/2015 
(Α΄  181)  δημόσιος  υπάλληλος  δημόσιας  υπηρεσίας, 
Ν.Π.Δ.Δ., ΟΤΑ α΄ και β΄ βαθμού και Ν.Π.Ι.Δ. ή λειτουργός, 
κατά προτεραιότητα εκτός νομού Αττικής. Οι αιτήσεις 
υποβάλλονται στην Κεντρική Επιτροπή Κινητικότητας, 
η οποία γνωμοδοτεί για την κατανομή των αιτούμενων 
υπαλλήλων σε θέσεις αντίστοιχες των τυπικών και ου-
σιαστικών προσόντων τους, λαμβάνοντας υπόψη τις 
υπηρεσιακές ανάγκες των φορέων ανά περιοχή. Οι εν 
λόγω υπηρεσιακές ανάγκες προκύπτουν από τα αιτή-
ματα που αποστέλλουν οι φορείς στο πλαίσιο του ΕΣΚ. 
Η απόσπαση ολοκληρώνεται με την έκδοση απόφασης 
των οικείων Υπουργών ή, προκειμένου για απόσπαση 
μεταξύ ΟΤΑ, με την έκδοση απόφασης από τα αρμόδια 
για το διορισμό όργανα.
2. Η χρονική διάρκεια της απόσπασης δεν δύναται να 
υπερβαίνει τα δύο (2) έτη, μετά το πέρας των οποίων 
απαιτείται η επανεξέταση από την Κεντρική Επιτροπή 
Κινητικότητας του αιτήματος του υπαλλήλου για εκ νέου 
απόσπαση έως δύο (2) έτη, στην ίδια ή σε άλλη υπηρε-
σία της ίδιας περιοχής, συνεκτιμώντας τις υπηρεσιακές 
ανάγκες. 
3. Ειδικές διατάξεις περί συνυπηρέτησης διατηρούνται 
σε ισχύ. 
Άρθρο 12
Απόσπαση
Το άρθρο 68 του Κώδικα Κατάστασης Δημοσίων Πολι-
τικών Διοικητικών Υπαλλήλων και Υπαλλήλων Ν.Π.Δ.Δ. 
(εφεξής «Υπαλληλικού Κώδικα»), ο οποίος κυρώθηκε 
με το άρθρο πρώτο του N. 3528/2007 (Α΄ 26), αντικαθί-
σταται ως εξής:
«Άρθρο 68
Απόσπαση
1. Η απόσπαση, ήτοι η απομάκρυνση του υπαλλήλου 
για ορισμένο χρονικό διάστημα από την υπηρεσία στην 
οποία ανήκει η οργανική θέση που κατέχει και η ανάθεση 
σε αυτόν καθηκόντων σε άλλη υπηρεσία, διενεργείται 
για  την  κάλυψη  επειγουσών  υπηρεσιακών  αναγκών 
προσωρινού χαρακτήρα, και αφορά την άσκηση καθη-
κόντων κλάδου για τον οποίο ο υπάλληλος διαθέτει τα 
απαιτούμενα τυπικά και ουσιαστικά προσόντα. Ο χρόνος 
της απόσπασης λογίζεται για κάθε συνέπεια ως χρόνος 
πραγματικής υπηρεσίας στη θέση την οποία ανήκει ορ-
γανικά. 
2. Επιτρέπεται η απόσπαση υπαλλήλων δημοσίων υπη-
ρεσιών κάθε μορφής ή νομικών προσώπων δημοσίου 
δικαίου σε υπηρεσία άλλου Υπουργείου ή σε νομικό 
πρόσωπο δημοσίου δικαίου ή σε ΟΤΑ α΄ και β΄ βαθμού 
ή σε Ν.Π.Ι.Δ., σύμφωνα με τις προβλεπόμενες διαδικασίες 
στο ΕΣΚ.
3. Επιτρέπεται η απόσπαση υπαλλήλου από μία αρχή 
σε άλλη του ίδιου Υπουργείου ή σε νομικό πρόσωπο 
δημοσίου ή ιδιωτικού δικαίου που εποπτεύεται από τον 
οικείο Υπουργό, αντιστρόφως και μεταξύ αυτών, σύμ-
φωνα με τις προβλεπόμενες διαδικασίες στο πλαίσιο της 
ενδοϋπουργικής κινητικότητας.
4. Η απόφαση απόσπασης εκδίδεται εντός τριών (3) 
μηνών από την καταληκτική ημερομηνία υποβολής των 
σχετικών αιτήσεων. 
5. Η διάρκεια των ανωτέρω αποσπάσεων δεν μπορεί 
να υπερβαίνει το ένα (1) έτος συνολικά. Με πρωτοβουλία 
της υπηρεσίας υποδοχής και συναίνεση του υπαλλήλου 
είναι δυνατή η παράτασή της για τρεις (3) μήνες. Κατ’ 
εξαίρεση η απόσπαση σε υπηρεσία απομακρυσμένης - 
παραμεθόριας περιοχής δύναται να παραταθεί κατά ένα 
(1) έτος. 
6. Η απόσπαση παύει αυτοδικαίως, όταν λήξει το χρο-
νικό όριο της παραγράφου 5. Ο υπάλληλος με τη λήξη 
της απόσπασης επανέρχεται υποχρεωτικά στη θέση του 
χωρίς άλλη διατύπωση. Αν εκκρεμεί αίτημα μετάταξης 
9672
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
του αποσπασμένου υπαλλήλου στον ίδιο φορέα, η από-
σπαση παρατείνεται μέχρι τη δημοσίευση της πράξης 
μετάταξης και πάντως όχι πέραν των τριών (3) μηνών 
από τη λήξη της απόσπασης.
7. Οι αποδοχές του αποσπασμένου υπαλλήλου κατα-
βάλλονται από την υπηρεσία υποδοχής.
8. Απαγορεύεται η απόσπαση υπαλλήλου, με γενικές ή 
ειδικές διατάξεις, πριν παρέλθει διετία από το διορισμό 
του. 
9. Απαγορεύεται η απόσπαση υπαλλήλου που έχει επι-
λεγεί ως προϊστάμενος οργανικής μονάδας, εάν προη-
γουμένως δεν έχει γίνει δεκτή αίτηση απαλλαγής του από 
τα εν λόγω καθήκοντα. Αν ο αποσπασμένος υπάλληλος 
επιλεγεί ως προϊστάμενος οργανικής μονάδας, παύει 
αυτοδικαίως η απόσπαση από την τοποθέτησή του ως 
προϊσταμένου.
10. Η απόσπαση μπορεί να παύει οποτεδήποτε πριν 
από τη λήξη του χρονικού ορίου της παραγράφου 5 για 
λόγους αναγόμενους στην υπηρεσία.
11. Δεν επιτρέπεται απόσπαση υπαλλήλου πριν παρέλ-
θει διετία από τη λήξη της προηγούμενης απόσπασης, 
με εξαίρεση την απόσπαση για συνυπηρέτηση συζύγων 
και την απόσπαση σε υπηρεσία απομακρυσμένης-παρα-
μεθόριας περιοχής. 
12. Διατηρούνται σε ισχύ μόνο οι ειδικές διατάξεις που 
προβλέπεται ρητά ότι εξαιρούνται από το ΕΣΚ.»
Άρθρο 13
Μετάταξη σε άλλη υπηρεσία
Το άρθρο 71 του Υπαλληλικού Κώδικα αντικαθίσταται 
ως εξής:
«Άρθρο 71
Μετάταξη σε άλλη υπηρεσία
1.  Η  μετάταξη  σε  άλλη  δημόσια  υπηρεσία,  ήτοι  η 
μετακίνηση  του  υπαλλήλου  από  την  υπηρεσία  στην 
οποία ανήκει η οργανική θέση του σε κενή οργανική 
θέση άλλης υπηρεσίας, σε κλάδο της ίδιας ή ανώτερης 
κατηγορίας, για την οποία έχει τα απαιτούμενα τυπικά 
και ουσιαστικά προσόντα, διενεργείται για την κάλυψη 
πάγιων αναγκών σύμφωνα, με τις προβλεπόμενες δια-
δικασίες στο ΕΣΚ.
2. Ο υπάλληλος μετατάσσεται με το βαθμό και το μι-
σθολογικό κλιμάκιο που κατέχει. Σε περίπτωση μετάτα-
ξης σε κλάδο ανώτερης κατηγορίας, ο χρόνος υπηρεσίας 
που έχει διανυθεί στο βαθμό με τον οποίο μετατάσσεται 
ο υπάλληλος, θεωρείται ότι έχει διανυθεί στο βαθμό της 
θέσης στην οποία μετατάσσεται, εφόσον έχει διανυθεί με 
τον τίτλο σπουδών που απαιτείται για τον κλάδο αυτόν. 
3. Δεν επιτρέπεται η μετάταξη πριν παρέλθει διετία: 
α) από το διορισμό, β) από προηγούμενη μετάταξη, με 
εξαίρεση την αμοιβαία μετάταξη, και τη μετάταξη σε 
υπηρεσία απομακρυσμένης - παραμεθόριας περιοχής. 
4. Υπάλληλος που είχε τον απαιτούμενο για διορισμό 
σε ανώτερη κατηγορία τίτλο σπουδών κατά το χρόνο 
υποβολής της αίτησης διορισμού του δεν επιτρέπεται να 
μεταταγεί σε θέση κλάδου ανώτερης κατηγορίας άλλης 
υπηρεσίας, πριν από τη συμπλήρωση οκταετίας από το 
διορισμό του.
5. Η μετάταξη διενεργείται με απόφαση του αρμόδιου 
προς διορισμό οργάνου της υπηρεσίας υποδοχής, που 
εκδίδεται εντός τριών (3) μηνών από την καταληκτική 
ημερομηνία υποβολής των σχετικών αιτήσεων. 
6. Η πράξη μετάταξης δημοσιεύεται σε περίληψη στην 
Εφημερίδα της Κυβερνήσεως. 
7. Θέσεις για τις οποίες εκδόθηκε προκήρυξη πλήρω-
σής τους με διορισμό δεν καλύπτονται με μετάταξη.»
Άρθρο 14
Μετάταξη εντός του ίδιου φορέα
Το άρθρο 73 του Υπαλληλικού Κώδικα, αντικαθίσταται 
ως εξής:
«Άρθρο 73
Διαδικασία μετατάξεων εντός του ίδιου φορέα
1. Δεν επιτρέπεται μετάταξη υπαλλήλου πριν παρέλθει 
διετία από το διορισμό του.
2. Οι αιτήσεις μετατάξεων των άρθρων 69 και 70 υπο-
βάλλονται στην αρμόδια υπηρεσία προσωπικού κατά 
τους μήνες Μάρτιο και Οκτώβριο κάθε έτους και συνε-
ξετάζονται από το αρμόδιο συλλογικό όργανο.
3. Οι αιτήσεις μετάταξης εισάγονται στο υπηρεσιακό 
συμβούλιο και εντός δύο (2) μηνών από την καταληκτική 
ημερομηνία υποβολής τους, διατυπώνεται γνώμη για την 
αποδοχή ή την απόρριψή τους, αφού συνεκτιμηθούν 
τόσο η καταλληλότητα του υποψηφίου για την άσκηση 
των καθηκόντων του κλάδου στον οποίο ζητεί να μετα-
ταγεί, όσο και οι ανάγκες της υπηρεσίας. Σε περίπτωση 
υποβολής περισσότερων αιτήσεων για μετάταξη στην 
ίδια θέση, το αρμόδιο όργανο λαμβάνει υπόψη την από-
δοση των υπαλλήλων, το χρόνο συνολικής υπηρεσίας 
στο βαθμό και τον κλάδο, καθώς και τα λοιπά στοιχεία 
του προσωπικού τους μητρώου. 
4. Η μετάταξη διενεργείται με απόφαση του αρμόδιου 
Υπουργού ή του μονομελούς οργάνου διοίκησης του 
Ν.Π.Δ.Δ. και αν δεν υπάρχει, του Διοικητικού Συμβου-
λίου αυτού, μετά από γνώμη του αρμόδιου συλλογικού 
οργάνου. Προκειμένου για μετάταξη υπαλλήλων εντός 
της ίδιας Αποκεντρωμένης Διοίκησης, αυτή διενεργεί-
ται με απόφαση του Συντονιστή της Αποκεντρωμένης 
Διοίκησης. 
5. Η πράξη μετάταξης δημοσιεύεται σε περίληψη στην 
Εφημερίδα της Κυβερνήσεως.
6. Θέσεις για τις οποίες εκδόθηκε προκήρυξη πλήρω-
σής τους με διορισμό δεν καλύπτονται με μετάταξη.» 
Άρθρο 15
Κάλυψη δαπάνης μισθοδοσίας 
υπαλλήλων εποπτευόμενων φορέων
1. Κατά τη διάρκεια εκτέλεσης του προϋπολογισμού, 
τα Υπουργεία και οι Αποκεντρωμένες Διοικήσεις δύναται 
να μεταφέρουν σε ειδικούς κωδικούς αριθμούς εξόδων 
του προϋπολογισμού τους, μέρος των πιστώσεών τους 
που έχουν προβλεφθεί για πάσης φύσεως μεταβιβάσεις, 
προκειμένου να καλυφθεί η δαπάνη μισθοδοσίας υπαλ-
λήλων των εποπτευόμενων φορέων τους που αποσπώ-
νται ή μετατάσσονται σε άλλους φορείς. 
2. Η διαδικασία της παραγράφου 1 αφορά αποκλει-
στικά και μόνο την κάλυψη της δαπάνης μισθοδοσίας 
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9673
υπαλλήλων που προέρχονται από φορείς εντός Γενικής 
Κυβέρνησης, η μισθοδοσία των οποίων δεν βαρύνει 
άμεσα τον τακτικό προϋπολογισμό, στο πλαίσιο των 
ανώτατων ορίων δαπανών που έχουν περιληφθεί στο 
εκάστοτε ισχύον Μεσοπρόθεσμο Πλαίσιο Δημοσιονομι-
κής Στρατηγικής. Η έννοια της Γενικής Κυβέρνησης ορι-
οθετείται εκάστοτε από την Ελληνική Στατιστική Αρχή 
στο Μητρώο Φορέων Γενικής Κυβέρνησης. Για τις απο-
σπάσεις ή μετατάξεις αποφοίτων ΕΣΔΔΑ που υπηρετούν 
σε φορείς εκτός Γενικής Κυβέρνησης και εντάσσονται 
στο ΕΣΚ, σύμφωνα με την παράγραφο 1 του άρθρου 3 
του παρόντος νόμου, εγγράφονται νέες πιστώσεις στον 
Κρατικό Προϋπολογισμό για την κάλυψη των δαπανών 
μισθοδοσίας τους.
3. Η παρ. 1 του άρθρου 29 του Ν. 4223/2013 (Α΄ 287) 
καταργείται.
Άρθρο 16
Ψηφιακό Οργανόγραμμα της Δημόσιας
Διοίκησης και Τοπικής Αυτοδιοίκησης
1. Δημιουργείται σε βάση δεδομένων Οργανόγραμμα 
της Δημόσιας Διοίκησης και Τοπικής Αυτοδιοίκησης, στο 
οποίο αποτυπώνονται η διάρθρωση και η στελέχωση 
όλων  των  φορέων  του  Δημοσίου,  που  αναφέρονται 
στην παράγραφο 1 του άρθρου 3. Το Οργανόγραμμα 
περιλαμβάνει όλες τις οργανικές μονάδες των ως άνω 
φορέων, τους υπηρετούντες σε κάθε οργανική μονάδα 
υπαλλήλους και τα αντίστοιχα περιγράμματα θέσεων 
εργασίας. Κάθε οργανική μονάδα συναρτάται με την ιε-
ραρχικά ανώτερή της και κάθε υπάλληλος με τη μονάδα 
στην οποία υπηρετεί. 
2. Το Οργανόγραμμα τηρείται σε κεντρικό ιστότοπο 
και την ευθύνη της διαχείρισης της υπολογιστικής υπο-
δομής του ψηφιακού Οργανογράμματος έχει το Υπουρ-
γείο Διοικητικής Ανασυγκρότησης σε συνεργασία με το 
Υπουργείο Οικονομικών, ενώ την ευθύνη της καταχώ-
ρισης σε αυτό των στοιχείων του κάθε φορέα έχουν οι 
αντίστοιχες Διευθύνσεις Διοικητικού μέσω πιστοποιη-
μένης πρόσβασης. 
3. Στο Οργανόγραμμα καταχωρίζονται αμελλητί οι 
αλλαγές στη δομή των φορέων και στην κατανομή των 
υπηρετούντων υπαλλήλων.
4. Με απόφαση του Υπουργού Διοικητικής Ανασυ-
γκρότησης, που εκδίδεται εντός ενός (1) μηνός από την 
έναρξη ισχύος του παρόντος, ρυθμίζεται κάθε σχετικό 
θέμα εφαρμογής του παρόντος άρθρου.
Άρθρο 17
Σύντμηση οκταετίας για τη μετάταξη
διοριστέων του ΑΣΕΠ μετά την 1.1.2009
Για τους περιλαμβανομένους σε πίνακες διοριστέων 
του ΑΣΕΠ ή των φορέων του άρθρου 14 του Ν. 2190/1994 
που εκδόθηκαν μετά την 1.1.2009, ανεξαρτήτως τυχόν 
μεταβολής του φορέα διορισμού, το χρονικό διάστη-
μα που μεσολαβεί από τη λήξη της προθεσμίας των 
τεσσάρων (4) μηνών που προβλέπεται στο άρθρο 15 
του Υπαλληλικού Κώδικα και στο άρθρο 22 του Κώδικα 
Κατάστασης Δημοτικών και Κοινοτικών Υπαλλήλων ο 
οποίος κυρώθηκε με το άρθρο πρώτο του Ν. 3584/2007 
(Α΄ 143), έως την κατάρτιση της υπαλληλικής σχέσης, 
συνυπολογίζεται στο οριζόμενο στην παράγραφο 2 του 
άρθρου 70 του Υπαλληλικού Κώδικα και στην παράγρα-
φο 2 του άρθρου 76 του Κώδικα Κατάστασης Δημοτικών 
και Κοινοτικών Υπαλλήλων (διάστημα της οκταετίας). 
Τα ως άνω ισχύουν ανάλογα και για τους περιλαμβανο-
μένους σε πίνακες διοριστέων του ΑΣΕΠ ή των φορέων 
του άρθρου 14 του Ν. 2190/1994 που εκδόθηκαν μετά 
την 1.1.2009, σε φορείς για τους οποίους προβλέπονται 
αντίστοιχες ρυθμίσεις.
Άρθρο 18
Μεταβατικές διατάξεις
1. Εκκρεμείς κατά την έναρξη ισχύος του παρόντος 
νόμου μετατάξεις, για τις οποίες είτε έχει εκδοθεί εγκρι-
τική απόφαση σύμφωνα με τις διατάξεις της παρ. 1 του 
άρθρου 68 του Ν. 4002/2011 (Α΄ 180) είτε έχει εκδοθεί 
ανακοίνωση - πρόσκληση, είτε, προκειμένου για θέσεις 
σε ΟΤΑ, έχει υποβληθεί αίτηση υπαλλήλου μέχρι έναν 
(1) μήνα πριν από τη δημοσίευση του νόμου, δύναται να 
ολοκληρωθούν μέχρι τις 30.6.2017, σύμφωνα με τις ισχύ-
ουσες, μέχρι την έναρξη ισχύος του παρόντος, διατάξεις. 
2. Αποσπάσεις εξακολουθούν να διενεργούνται σύμ-
φωνα με τις κείμενες διατάξεις μέχρι τις 15.4.2017, έναρ-
ξη εφαρμογής του ΕΣΚ. Οι κατά τα ανωτέρω διενεργού-
μενες αποσπάσεις, λήγουν αυτοδικαίως ένα (1) έτος μετά 
την έναρξη εφαρμογής του ΕΣΚ, στις 15.4.2018. 
3. Τακτικοί υπάλληλοι δημοσίων υπηρεσιών, Ν.Π.Δ.Δ. 
και ΟΤΑ α΄ και β΄ βαθμού και Ν.Π.Ι.Δ. που ανήκουν στη 
Γενική Κυβέρνηση, οι οποίοι κατά την έναρξη ισχύος του 
παρόντος είναι αποσπασμένοι με γενικές ή ειδικές δια-
τάξεις, σε άλλες δημόσιες υπηρεσίες, Ν.Π.Δ.Δ. και ΟΤΑ 
α΄ και β΄ βαθμού, επιτρέπεται να μεταταγούν με αίτησή 
τους στην υπηρεσία που είναι αποσπασμένοι, μετά από 
γνώμη του οικείου υπηρεσιακού συμβουλίου εφόσον 
υφίσταται. Η μετάταξη διενεργείται σε κενή θέση κλάδου 
της ίδιας ή ανώτερης κατηγορίας, και αν δεν υπάρχει με 
μεταφορά της θέσης που κατέχει ο υπάλληλος, με την 
ίδια σχέση εργασίας και διατήρηση της τυχόν προσωπι-
κής διαφοράς στις αποδοχές. Η αίτηση υποβάλλεται σε 
αποκλειστική προθεσμία ενός (1) μηνός από την έναρξη 
ισχύος του παρόντος και η μετάταξη γίνεται με απόφαση 
των οικείων Υπουργών, σύμφωνα με τα οριζόμενα στην 
παρ. 1 του άρθρου 68 του Ν. 4002/2011 (Α΄ 180). Σε πε-
ρίπτωση που η απόσπαση του υπαλλήλου λήγει πριν 
από τη δημοσίευση της πράξης μετάταξης, η απόσπαση 
παρατείνεται μέχρι την έκδοση της πράξης μετάταξης 
και πάντως όχι πέραν τις 30.6.2017. Όσοι υπάλληλοι δεν 
υποβάλλουν αίτηση ή δεν επιλεγούν προς μετάταξη επι-
στρέφουν στην υπηρεσία στην οποία ανήκει η οργανική 
θέση τους μέχρι τις 15.4.2017, έναρξη εφαρμογής του 
ΕΣΚ. 
4. Τακτικοί υπάλληλοι δημοσίων υπηρεσιών, Ν.Π.Δ.Δ. 
και ΟΤΑ α΄ και β΄ βαθμού και Ν.Π.Ι.Δ. που ανήκουν στη Γε-
νική Κυβέρνηση και αποσπώνται σε άλλες δημόσιες υπη-
ρεσίες, Ν.Π.Δ.Δ. και ΟΤΑ α΄ και β΄ βαθμού, κατόπιν ανα-
κοίνωσης - πρόσκλησης που έχει εκδοθεί πριν από την 
έναρξη ισχύος του παρόντος, δύναται να μεταταχθούν 
μέχρι τις 30.6.2017 στην υπηρεσία που είναι αποσπα-
9674
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
σμένοι, με αίτηση που υποβάλλουν μέχρι τις 30.4.2017, 
με τη διαδικασία, τους όρους και τις προϋποθέσεις που 
ορίζονται στην παράγραφο 3. 
Άρθρο 19
Τελικές - καταργούμενες διατάξεις
1. Κάθε γενική ή ειδική διάταξη για τη διενέργεια από-
σπασης ή μετάταξης που αντίκειται στις διαδικασίες, 
τους όρους και τις προϋποθέσεις που θέτει το ΕΣΚ κα-
ταργείται, με την επιφύλαξη του άρθρου 18, με εξαίρεση 
τις εξής ειδικές διατάξεις για τις αποσπάσεις: 
α) σε πολιτικά γραφεία (Π.δ. 63/2005), σε γραφεία αι-
ρετών σε ΟΤΑ α΄ και β΄ βαθμού, σε γραφεία βουλευτών, 
σε κόμματα, στην Προεδρία της Δημοκρατίας, 
β) στη Γενική Γραμματεία του Πρωθυπουργού, στη Γε-
νική Γραμματεία της Κυβέρνησης και στη Γενική Γραμ-
ματεία Συντονισμού,
γ) στο γραφείο του Γενικού Επιθεωρητή Δημόσιας 
Διοίκησης,
δ) στα Ελεγκτικά σώματα της Διοίκησης, για θέσεις 
επιθεωρητών - ελεγκτών, 
ε) σε Ειδικές Υπηρεσίες και Κοινές Γραμματείες των ΕΠ 
Ευρωπαϊκής Εδαφικής Συνεργασίας του Ν. 4314/2014 
(Α΄ 265) και στη ΜΟΔ Α.Ε., καθώς και σε υπηρεσίες συ-
ντονισμού, εφαρμογής ή διαχείρισης άλλων συγχρημα-
τοδοτούμενων ενωσιακών και διεθνών προγραμμάτων, 
στ) στην Αρχή Καταπολέμησης της Νομιμοποίησης 
Εσόδων  από  Εγκληματικές  Δραστηριότητες  και  της 
Χρηματοδότησης της Τρομοκρατίας και Ελέγχου των 
Δηλώσεων Περιουσιακής Κατάστασης (άρθρο 7 του 
Ν. 3691/2008, Α΄ 166),
η) στη Γενική Γραμματεία για την Καταπολέμηση της 
Διαφθοράς (άρθρο 9 του Ν. 4320/2015, Α΄ 29),
θ) στην ΕΣΔΔΑ, για όσο χρόνο διαρκεί ο χρόνος φοί-
τησης των υπαλλήλων,
ι) στην Κεντρική Ένωση Δήμων Ελλάδος (Κ.Ε.Δ.Ε.), 
την Ένωση Περιφερειών Ελλάδος (ΕΝ.Π.Ε.), την Ελλη-
νική Εταιρεία Τοπικής Ανάπτυξης και Αυτοδιοίκησης 
(Ε.Ε.Τ.Α.Α) και τις Περιφερειακές Ενώσεις Δήμων (Π.Ε.Δ.),
ια) στα Περιφερειακά Ταμεία Ανάπτυξης.
Οι αποσπάσεις σε θέσεις που προβλέπονται από τον 
Κανονισμό της Βουλής των Ελλήνων διενεργούνται σύμ-
φωνα με τις διατάξεις του.
2.  Οι  διατάξεις  του  άρθρου  37  του  Ν.  4314/2014 
(Α΄ 65), οι διατάξεις για αποσπάσεις και μετατάξεις του 
Ν. 4375/2016 (Α΄ 51), οι διατάξεις των άρθρων 93 παρ. 7 
και 182 παρ. 10 του Ν. 3852/2010 (Α΄ 87), οι διατάξεις για 
αποσπάσεις και μετατάξεις του ειδικού ένστολου προ-
σωπικού δημοτικής αστυνομίας, οι ειδικές διατάξεις περί 
αποσπάσεων εκπαιδευτικών σε υπηρεσίες του Υπουρ-
γείου Παιδείας, Έρευνας και Θρησκευμάτων, οι διατάξεις 
του άρθρου 8 παρ. 6 του Π.δ. 351/1991 (Α΄ 121), καθώς 
και οι διατάξεις του άρθρου 7 του Ν. 1069/1980 (Α΄ 191) 
διατηρούνται σε ισχύ. 
3. Από την έναρξη ισχύος του παρόντος νόμου κα-
ταργούνται η παρ. 1 του άρθρου 68 του Ν. 4002/2011 
(Α΄  180),  η  παρ.  5  του  άρθρου  35  του  Ν.  4024/2011 
(Α΄ 226), η παρ. 16 του άρθρου ένατου του Ν. 4057/2012 
(Α΄ 54), το άρθρο 6 του Ν. 3613/2007 (Α΄ 263), η παρ. 10 
του άρθρου 2 του Ν. 3051/2002 (Α΄ 220), όπως προστέ-
θηκε με την παρ. 4 του άρθρου 284 του Ν. 3852/2010 
(Α΄ 87), τα άρθρα 72, 74 και 75 του Υπαλληλικού Κώδι-
κα, τα άρθρα 73, 74, 78, 79, 181, 182, 184 του Κώδικα 
Κατάστασης  Δημοτικών  και  Κοινοτικών  Υπαλλήλων, 
τα άρθρα 246, 247 του Ν. 3852/2010, το άρθρο 58 του 
Ν. 3979/2011 (Α΄ 138). 
ΚΕΦΑΛΑΙΟ Β΄
ΥΠΟΧΡΕΩΣΕΙΣ ΤΩΝ ΠΡΟΣΩΠΩΝ 
ΠΟΥ ΔΙΟΡΙΖΟΝΤΑΙ ΣΤΙΣ ΘΕΣΕΙΣ
ΤΩΝ ΑΡΘΡΩΝ 6 ΚΑΙ 8 ΤΟΥ Ν. 4369/2016, 
ΑΣΥΜΒΙΒΑΣΤΑ ΚΑΙ ΠΡΟΛΗΨΗ 
ΤΩΝ ΠΕΡΙΠΤΩΣΕΩΝ ΣΥΓΚΡΟΥΣΗΣ 
ΣΥΜΦΕΡΟΝΤΩΝ
Άρθρο 20
Υποχρεώσεις
1. Τα πρόσωπα που διορίζονται στις θέσεις των πα-
ραγράφων 1 και 2 του άρθρου 6 και της παρ. 1 του άρ-
θρου 8 του Ν. 4369/2016 (Α΄ 33) οφείλουν να ασκούν 
τα καθήκοντά τους με ακεραιότητα, αντικειμενικότητα, 
αμεροληψία, διαφάνεια και κοινωνική υπευθυνότητα, 
να ενεργούν αποκλειστικά υπέρ του δημοσίου συμφέ-
ροντος και να σέβονται και να τηρούν τους κανόνες εχε-
μύθειας και εμπιστευτικότητας για θέματα, για τα οποία 
έλαβαν γνώση κατά την άσκηση των καθηκόντων τους. 
2. Προς διασφάλιση των ανωτέρω υποχρεώσεων προ-
βλέπονται ασυμβίβαστα και μέτρα πρόληψης περιπτώ-
σεων σύγκρουσης συμφερόντων, κατά τα οριζόμενα 
στα άρθρα 21-23 του παρόντος, συμπληρωματικώς δε 
εφαρμόζεται κάθε ειδική διάταξη που αφορά σε ασυμ-
βίβαστα και περιορισμούς σχετικά με την κατοχή των 
θέσεων αυτών. 
Άρθρο 21
Ασυμβίβαστα άσκησης καθηκόντων 
1. Κατά τη διάρκεια της θητείας των προσώπων που 
διορίζονται σε θέσεις κατά τα οριζόμενα στις παρα-
γράφους 1 και 2 του άρθρου 6, στα εδάφια πρώτο και 
δεύτερο της περίπτωσης α΄ και στα εδάφια πρώτο και 
δεύτερο της περίπτωσης β΄ της παρ. 1 του άρθρου 8 του 
Ν. 4369/2016 αναστέλλεται η άσκηση εκ μέρους τους 
οποιουδήποτε δημοσίου λειτουργήματος, όπως και η 
άσκηση καθηκόντων σε οποιαδήποτε θέση στο Δημόσιο 
ή σε νομικά πρόσωπα του δημόσιου τομέα. Αναστέλλε-
ται επίσης η εκ μέρους τους άσκηση του δικηγορικού 
λειτουργήματος. 
2. Τα πρόσωπα που διορίζονται στις θέσεις των παρα-
γράφων 1 και 2 του άρθρου 6 και της παρ. 1 του άρθρου 
8 του Ν. 4369/2016 απαγορεύεται, κατά τη διάρκεια της 
θητείας τους, να ασκούν οποιουδήποτε είδους επαγ-
γελματική δραστηριότητα στον ιδιωτικό τομέα όμοια ή 
παρεμφερή με τη δραστηριότητα του φορέα στον οποίο 
επιλέγονται ή να συμμετέχουν με οποιονδήποτε τρόπο 
στο κεφάλαιο ή στη διοίκηση νομικού προσώπου ιδιω-
τικού δικαίου της ημεδαπής ή της αλλοδαπής με όμοια 
ή παρεμφερή δραστηριότητα με εκείνη του φορέα στον 
οποίο επιλέγονται. Απαγορεύεται επίσης να κατέχουν 
παράλληλα άλλες θέσεις των παραγράφων 1 και 2 του 
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9675
άρθρου 6 και της παρ. 1 του άρθρου 8 του Ν. 4369/2016 
ή θέση προϊσταμένου οποιασδήποτε οργανικής μονά-
δας στο Δημόσιο ή σε νομικά πρόσωπα του δημοσίου 
τομέα.
3. Δεν διορίζονται στις θέσεις των παραγράφων 1 
και 2 του άρθρου 6 και της παρ. 1 του άρθρου 8 του 
Ν. 4369/2016 πρόσωπα, των οποίων οι σύζυγοι ή οι συμ-
βιούντες κατά την έννοια του άρθρου 1 του Ν. 4356/2015 
(Α΄ 181) ή τα τέκνα αυτών συμμετέχουν με οποιονδήποτε 
τρόπο στο κεφάλαιο ή στη διοίκηση ή απασχολούνται 
σε θέση ευθύνης σε φυσικό ή νομικό πρόσωπο ιδιωτι-
κού δικαίου της ημεδαπής ή της αλλοδαπής με όμοια ή 
παρεμφερή δραστηριότητα με εκείνη του φορέα στον 
οποίο επιλέγονται.
4. Τα ως άνω πρόσωπα δηλώνουν υπευθύνως ήδη με 
την υποβολή της υποψηφιότητάς τους ότι:
α) Δεν ασκούν οποιαδήποτε επαγγελματική δραστη-
ριότητα στον ιδιωτικό τομέα, όμοια ή παρεμφερή με τη 
δραστηριότητα του φορέα στον οποίο ανήκει η προκη-
ρυσσόμενη θέση ή, εφόσον ασκούν τέτοια επαγγελμα-
τική δραστηριότητα κατά το χρόνο υποβολής υποψηφι-
ότητας, ότι θα τη διακόψουν, εφόσον επιλεγούν για τη 
θέση αυτή, προσκομίζοντας τα σχετικά δικαιολογητικά 
κατά το χρόνο ανάληψης των καθηκόντων τους.
β) Δεν συμμετέχουν οι ίδιοι, οι σύζυγοι ή οι συμβιού-
ντες κατά την έννοια του άρθρου 1 του Ν. 4356/2015 
(Α΄ 181) ή τα τέκνα αυτών με οποιονδήποτε τρόπο στο 
κεφάλαιο ή στη διοίκηση νομικού προσώπου ιδιωτι-
κού δικαίου της ημεδαπής ή της αλλοδαπής με όμοια ή 
παρεμφερή δραστηριότητα με εκείνη του φορέα στον 
οποίο ανήκει η προκηρυσσόμενη θέση ή, εφόσον συμ-
μετέχουν κατά το χρόνο υποβολής υποψηφιότητας, ότι 
θα παύσουν να συμμετέχουν, εφόσον επιλεγούν για τη 
θέση αυτή, προσκομίζοντας τα σχετικά δικαιολογητικά 
μεταβίβασης, απαλλαγής ή παραίτησής τους κατά τον 
χρόνο ανάληψης των καθηκόντων τους.
γ) Δεν απασχολούνται οι σύζυγοι ή οι συμβιούντες 
κατά την έννοια του άρθρου 1 του Ν. 4356/2015 και τα 
τέκνα αυτών σε θέση ευθύνης σε φυσικό ή νομικό πρό-
σωπο ιδιωτικού δικαίου της ημεδαπής ή της αλλοδαπής, 
με όμοια ή παρεμφερή δραστηριότητα με εκείνη του 
φορέα στον οποίο ανήκει η προκηρυσσόμενη θέση ή, 
εφόσον απασχολούνται κατά το χρόνο υποβολής υπο-
ψηφιότητας, ότι θα παύσουν να απασχολούνται, εφόσον 
επιλεγούν για τη θέση αυτή, προσκομίζοντας τα σχετικά 
δικαιολογητικά διακοπής ή παραίτησης κατά το χρόνο 
ανάληψης των καθηκόντων τους. 
δ)  Δεν  κατέχουν  άλλες  θέσεις  των  παραγράφων  1 
και 2 του άρθρου 6 και της παρ. 1 του άρθρου 8 του 
Ν. 4369/2016 ή θέση προϊσταμένου οποιασδήποτε ορ-
γανικής μονάδας στο Δημόσιο ή σε νομικό πρόσωπο 
του δημοσίου τομέα ή, εφόσον κατέχουν κατά το χρόνο 
υποβολής υποψηφιότητας, ότι θα παραιτηθούν, εφόσον 
επιλεγούν για τις θέσεις της παραγράφου 1 του παρό-
ντος άρθρου, προσκομίζοντας τα σχετικά δικαιολογητικά 
παραίτησης κατά το χρόνο ανάληψης των καθηκόντων 
τους.
5. Η διαπίστωση των ασυμβιβάστων των παραγρά-
φων 1 έως 3 οποιαδήποτε στιγμή κατά τη διάρκεια της 
θητείας των ως άνω προσώπων, συνεπάγεται την αυτο-
δίκαιη έκπτωση αυτών από τη θέση τους με την έκδοση 
διαπιστωτικής πράξης του αρμόδιου Υπουργού ή του 
Υπουργού που εποπτεύει το φορέα.
Άρθρο 22
Σύγκρουση συμφερόντων 
κατά την άσκηση των καθηκόντων
1.  Σύγκρουση  συμφερόντων  για  τα  πρόσωπα  που 
διορίζονται στις θέσεις των παραγράφων 1 και 2 του 
άρθρου 6 και της παρ. 1 του άρθρου 8 του Ν. 4369/2016 
συνιστά οποιαδήποτε κατάσταση, κατά την οποία υφί-
σταται ιδιωτικό συμφέρον ικανό να επηρεάσει την αμε-
ρόληπτη και αντικειμενική εκτέλεση των καθηκόντων 
τους. Ως ιδιωτικό συμφέρον νοείται κάθε πλεονέκτημα 
για τους ίδιους, τους συζύγους ή τους συμβιούντες κατά 
την έννοια του άρθρου 1 του Ν. 4356/2015, τους συγγε-
νείς εξ αίματος ή εξ αγχιστείας, κατ΄ ευθείαν μεν γραμμή 
απεριορίστως εκ πλαγίου δε έως και τέταρτου βαθμού, 
καθώς και για πρόσωπα, φυσικά ή νομικά, στενά συνδε-
όμενα με αυτούς. 
2. Κατά την άσκηση των καθηκόντων για τη διαχείριση 
συγκεκριμένων υποθέσεων συντρέχει σύγκρουση συμ-
φερόντων, ιδίως όταν υπάρχει προηγούμενη σχέση του 
προσώπου που έχει διοριστεί σε θέση των παραγράφων 
1 και 2 του άρθρου 6 και της παρ. 1 του άρθρου 8 του 
Ν. 4369/2016 με φυσικά ή νομικά πρόσωπα ιδιωτικού 
δικαίου της ημεδαπής ή της αλλοδαπής που εμπλέκονται 
ή σχετίζονται με αρμοδιότητες του φορέα. Προηγούμενη 
σχέση υφίσταται σε κάθε περίπτωση: 
α) Όταν τα πρόσωπα αυτά κατά την τελευταία τριετία 
πριν από την έναρξη της θητείας τους είχαν επαγγελμα-
τική δραστηριότητα, η οποία συνίστατο στην παροχή 
οποιασδήποτε υπηρεσίας, εργασίας ή έργου, είτε από τα 
ίδια είτε από νομικό πρόσωπο, στου οποίου το κεφάλαιο 
ή τη διοίκηση αυτά συμμετείχαν, προς τρίτο φυσικό ή 
νομικό πρόσωπο ιδιωτικού δικαίου της ημεδαπής ή της 
αλλοδαπής με όμοια ή παρεμφερή δραστηριότητα με 
εκείνη του φορέα, σε θέση του οποίου έχουν επιλεγεί, ή 
προς τον ίδιο το φορέα ή σε βάρος αυτού.
β) Όταν τα πρόσωπα αυτά συμμετείχαν κατά την τε-
λευταία τριετία στο κεφάλαιο ή στη διοίκηση νομικού 
προσώπου ιδιωτικού δικαίου της ημεδαπής ή της αλλο-
δαπής με όμοια ή παρεμφερή δραστηριότητα με εκείνη 
του φορέα, σε θέση του οποίου έχουν επιλεγεί.
γ) Αν την ανωτέρω επαγγελματική δραστηριότητα ή 
συμμετοχή στο κεφάλαιο ή στη διοίκηση των νομικών 
προσώπων ιδιωτικού δικαίου της ημεδαπής ή της αλ-
λοδαπής είχαν ο σύζυγος ή ο συμβιών με τα πρόσωπα 
αυτά κατά την έννοια του άρθρου 1 του Ν. 4356/2015 
ή τα τέκνα τους κατά την τελευταία τριετία πριν από το 
διορισμό στη θέση των παραγράφων 1 και 2 του άρθρου 
6 και της παρ. 1 του άρθρου 8 του Ν. 4369/2016. 
3. Τα πρόσωπα που διορίζονται στις θέσεις των πα-
ραγράφων 1 και 2 του άρθρου 6 και της παρ. 1 του άρ-
θρου 8 του Ν. 4369/2016 υποχρεούνται να απέχουν από 
τη διαχείριση συγκεκριμένων υποθέσεων δηλώνοντας 
κώλυμα, εφόσον συντρέχει περίπτωση σύγκρουσης συμ-
φερόντων κατά τα οριζόμενα στις παραγράφους 1 και 2.
9676
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
4. Αν διαπιστωθεί με οποιονδήποτε τρόπο παράβαση 
των υποχρεώσεων του παρόντος άρθρου εφαρμόζονται 
οι διατάξεις της παραγράφου 5 του προηγούμενου άρ-
θρου και οι περιπτώσεις β΄ και γ΄ της παραγράφου 3 του 
άρθρου 23 και εκδίδονται οι σχετικές υπουργικές απο-
φάσεις. Οι ως άνω υπουργικές αποφάσεις αναρτώνται 
στην ιστοσελίδα του Α.Σ.Ε.Π., πλέον των υποχρεώσεων 
δημοσιότητας βάσει των διατάξεων του Ν. 3861/2010 
(Α΄ 112).
Άρθρο 23
Υποχρεώσεις των προσώπων 
μετά τη λήξη των καθηκόντων τους 
1. Τα πρόσωπα που διορίζονται στις θέσεις των παρα-
γράφων 1 και 2 του άρθρου 6 και της παρ. 1 του άρθρου 
8 του Ν. 4369/2016 οφείλουν να απέχουν για δύο (2) 
έτη μετά τη λήξη της θητείας τους από κάθε ιδιωτική 
δραστηριότητα σχετιζόμενη με τα καθήκοντα που άσκη-
σαν, εφόσον αυτή μπορεί να δημιουργήσει κατάσταση 
σύγκρουσης συμφερόντων, κατά την έννοια του άρθρου 
22, ιδίως: α) μέσω της παροχής εκ μέρους τους υπηρεσι-
ών - με έμμισθη εντολή ή με οποιαδήποτε έννομη σχέ-
ση - σε φυσικό ή νομικό πρόσωπο ιδιωτικού δικαίου της 
ημεδαπής ή της αλλοδαπής, οι οποίες σχετίζονται με 
ζητήματα που διαχειρίστηκαν τα ίδια ή με αποφάσεις 
που έχουν ληφθεί κατά τη διάρκεια της θητείας τους, ή 
β) μέσω της συμμετοχής τους στο κεφάλαιο ή στη διοίκη-
ση των ως άνω νομικών προσώπων, εξαιρουμένων των 
περιπτώσεων απόκτησης μετοχών, εταιρικών μεριδίων 
ή άλλων δικαιωμάτων μέσω κληρονομικού δικαιώματος. 
Στα πρόσωπα αυτά δεν επιτρέπεται για τρία (3) έτη μετά 
τη λήξη της θητείας τους να αναλαμβάνουν την υπε-
ράσπιση ή με οποιονδήποτε άλλο τρόπο την επιμέλεια 
υποθέσεων του φορέα ή την προσφυγή ενώπιον των 
δικαστηρίων κατά του φορέα αυτού.
2. Τα πρόσωπα που διορίζονται και οι σύζυγοι ή οι 
συμβιούντες με αυτά κατά την έννοια του άρθρου 1 του 
Ν. 4356/2015, καθώς και τα τέκνα τους υποβάλλουν επί 
τρία (3) έτη από τον χρόνο λήξης των καθηκόντων τους 
δήλωση οικονομικών συμφερόντων του άρθρου 229 του 
Ν. 4281/2014 (Α΄ 160). Ειδικά όσοι διορίστηκαν υποβάλ-
λουν επιπλέον ειδική υπεύθυνη δήλωση για αποχή από 
την άσκηση των δραστηριοτήτων της προηγούμενης 
παραγράφου στην αρμόδια Μονάδα Ελέγχου των Δηλώ-
σεων Περιουσιακής Κατάστασης της Αρχής Καταπολέμη-
σης της Νομιμοποίησης Εσόδων από Εγκληματικές Δρα-
στηριότητες και της Χρηματοδότησης της Τρομοκρατίας 
και Ελέγχου Δηλώσεων Περιουσιακής Κατάστασης κατά 
τα οριζόμενα στο άρθρο 3 του Ν. 3213/2003 (Α΄ 309).
3. Αν ύστερα από σχετικό έλεγχο διαπιστωθεί από την 
ως άνω αρμόδια Μονάδα Ελέγχου η παράβαση των ορι-
ζομένων στην παράγραφο 1, αποστέλλεται το σχετικό 
πόρισμα στον Υπουργό Οικονομικών με κοινοποίηση 
στον  Γενικό  Επιθεωρητή  Δημόσιας  Διοίκησης,  στον 
Υπουργό Διοικητικής Ανασυγκρότησης και στον καθ’ 
ύλην αρμόδιο Υπουργό και επιβάλλονται, πέραν των 
άλλων προβλεπόμενων διοικητικών κυρώσεων, τα εξής:
α) πρόστιμο ίσο με το διπλάσιο των συνολικών απο-
δοχών και αποζημιώσεων που έλαβε το πρόσωπο αυτό 
κατά τη διάρκεια της θητείας του, το οποίο επιβάλλεται 
με απόφαση του Υπουργού Οικονομικών, βεβαιώνεται 
δε και εισπράττεται ως δημόσιο έσοδο κατά τις διατάξεις 
του ΚΕΔΕ, 
β) απαγόρευση διορισμού, με απόφαση του Υπουργού 
Διοικητικής Ανασυγκρότησης, στις θέσεις των παραγρά-
φων 1 και 2 του άρθρου 6 και της παρ. 1 του άρθρου 8 
του Ν. 4369/2016 για περίοδο δέκα (10) ετών από τη 
διαπίστωση της παράβασης ή ισοβίως, αν για οποιονδή-
ποτε λόγο δεν καταβληθεί το πρόστιμο που βεβαιώθηκε 
σύμφωνα με την περίπτωση α΄,
γ) διαγραφή από το Εθνικό Μητρώο Επιτελικών Στε-
λεχών Δημόσιας Διοίκησης, σύμφωνα με τα οριζόμενα 
στα άρθρα 3 και 5 του Ν. 4369/2016.
 Οι ως άνω υπουργικές αποφάσεις αναρτώνται στην 
ιστοσελίδα του Α.Σ.Ε.Π., πλέον των υποχρεώσεων δημο-
σιότητας βάσει των διατάξεων του Ν. 3861/2010. 
ΚΕΦΑΛΑΙΟ Γ΄
ΛΟΙΠΕΣ ΔΙΑΤΑΞΕΙΣ 
Άρθρο 24
Ηλεκτρονική διαδικασία έκδοσης 
και διακίνησης διοικητικών πράξεων 
και εγγράφων στο δημόσιο τομέα
Το άρθρο 12 του Ν. 3979/2011 (Α΄ 138) αντικαθίσταται 
ως εξής:
«Άρθρο 12
1. Με την επιφύλαξη ειδικών διατάξεων όλες οι διαδι-
κασίες για την έκδοση διοικητικών πράξεων και λοιπών 
εγγράφων από τους φορείς του Δημοσίου, όπως η σύ-
νταξη, η προώθηση για υπογραφή, η θέση υπογραφής, 
η χρέωση προς ενέργεια εισερχομένων εγγράφων, η 
εσωτερική διακίνηση, καθώς και η αρχειοθέτησή τους 
πραγματοποιούνται αποκλειστικά μέσω Τεχνολογιών 
Πληροφορικής και Επικοινωνιών (Τ.Π.Ε.), με χρήση εγκε-
κριμένης ηλεκτρονικής υπογραφής και εγκεκριμένης 
ηλεκτρονικής χρονοσφραγίδας.
Με κοινή απόφαση του Υπουργού Διοικητικής Ανα-
συγκρότησης και του οικείου Υπουργού δύναται να ορι-
στούν εξαιρέσεις από την εφαρμογή του προηγούμενου 
εδαφίου. Κάθε φορέας του δημόσιου τομέα μεριμνά για 
την προσαρμογή των επιχειρησιακών διαδικασιών του 
προς το σκοπό της βέλτιστης εφαρμογής της ηλεκτρο-
νικής διαχείρισης εγγράφων.
2. Με την επιφύλαξη ειδικών διατάξεων, η διακίνηση, 
διαβίβαση, κοινοποίηση και ανακοίνωση διοικητικών 
πράξεων και εγγράφων κάθε είδους μεταξύ φορέων 
του δημόσιου τομέα πραγματοποιείται αποκλειστικά 
με χρήση Τ.Π.Ε.. 
3. Με την επιφύλαξη ειδικών διατάξεων, η διακίνηση, 
διαβίβαση, κοινοποίηση και ανακοίνωση διοικητικών 
πράξεων και εγγράφων κάθε είδους μεταξύ φορέων του 
δημόσιου τομέα και τρίτων, φυσικών και νομικών προ-
σώπων, επιτρέπεται να πραγματοποιείται με χρήση Τ.Π.Ε..
4. Από τις διατάξεις των παραγράφων 2 και 3 εξαι-
ρούνται ως προς τη διακίνηση, διαβίβαση, κοινοποίηση 
και ανακοίνωση τα έγγραφα για τα οποία προβλέπεται 
από το νόμο απαγόρευση χορήγησης αντιγράφων. Αν 
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9677
η επιδιωκόμενη από τρίτο, φυσικό ή νομικό πρόσωπο 
ή απευθυνόμενη σε τρίτο, φυσικό ή νομικό πρόσωπο, 
πράξη αφορά έγγραφα, τα οποία περιλαμβάνονται στο 
προηγούμενο εδάφιο, ο φορέας του δημόσιου τομέα 
υποχρεούται να ενημερώνει εγκαίρως και με τον προ-
σφορότερο κάθε φορά τρόπο τον ενδιαφερόμενο.
5. Με κοινή απόφαση του Υπουργού Διοικητικής Ανα-
συγκρότησης και του Υπουργού Ψηφιακής Πολιτικής, 
Τηλεπικοινωνιών και Ενημέρωσης ορίζονται τα πρότυπα 
και οι ελάχιστες προδιαγραφές μορφής και αναγκαίων 
στοιχείων των ηλεκτρονικών εγγράφων που εκδίδουν 
οι φορείς του δημόσιου τομέα, καθώς και κάθε άλλο 
σχετικό θέμα.
6. α) Το Υπουργείο Διοικητικής Ανασυγκρότησης και 
το Υπουργείο Ψηφιακής Πολιτικής, Τηλεπικοινωνιών και 
Ενημέρωσης μεριμνούν για την ανάπτυξη και λειτουργία 
κεντρικού ηλεκτρονικού συστήματος για την αυτόματη 
ηλεκτρονική ανταλλαγή και διακίνηση εγγράφων μεταξύ 
των φορέων του Δημοσίου, καθώς και για την ανταλλαγή 
εγγράφων με φορείς άλλων χωρών. Το κεντρικό αυτό 
ηλεκτρονικό σύστημα, το οποίο παρέχεται ως υπηρεσία 
σε όλους τους φορείς του Δημοσίου, αξιοποιεί για τη λει-
τουργία του το Ψηφιακό Οργανόγραμμα του άρθρου 16 
του παρόντος. Κάθε φορέας μεριμνά για τη διαλειτουρ-
γία της υφιστάμενης υποδομής, διαχείρισης εγγράφων 
ή του Σ.Η.Δ.Ε., που διαθέτει με το κεντρικό σύστημα, 
καθώς και για την απόκτηση εγκεκριμένης ψηφιακής 
υπογραφής από την Αρχή Πιστοποίησης Ελληνικού Δη-
μοσίου (Α.Π.Ε.Δ.) ή από άλλο πιστοποιημένο πάροχο 
αναγνωρισμένων πιστοιποιητικών.
 β) Όσοι φορείς διαθέτουν Σ.Η.Δ.Ε. δύναται να συνε-
χίσουν την αυτοτελή λειτουργία του για περιορισμένο 
χρονικό διάστημα, έως ότου ολοκληρώσουν τη διασύν-
δεσή του με το κεντρικό σύστημα της ανωτέρω παρα-
γράφου. Με κοινή απόφαση του Υπουργού Διοικητικής 
Ανασυγκρότησης και του Υπουργού Ψηφιακής Πολιτι-
κής, Τηλεπικοινωνιών και Ενημέρωσης, καθορίζονται 
τα κοινά πρότυπα διασύνδεσης και διαλειτουργικότητας 
των Σ.Η.Δ.Ε., οι διαδικασίες, καθώς και τα σχέδια διαλει-
τουργίας με το κεντρικό σύστημα.
7. Το Υπουργείο Ψηφιακής Πολιτικής, Τηλεπικοινωνιών 
και Ενημέρωσης είναι αρμόδιο για τη διατύπωση των 
σχετικών προτύπων και το συντονισμό της εφαρμογής 
των διατάξεων του παρόντος άρθρου. Η Γενική Διεύθυν-
ση Μεταρρυθμιστικής Πολιτικής και Ηλεκτρονικής Δια-
κυβέρνησης του Υπουργείου Διοικητικής Ανασυγκρό-
τησης είναι αρμόδια για την υποστήριξη των φορέων 
του δημοσίου τομέα.
8. Η ισχύς του παρόντος άρθρου αρχίζει για το σύνο-
λο των Υπουργείων από την 1η Ιουλίου 2017. Με κοινή 
απόφαση του Υπουργού Διοικητικής Ανασυγκρότησης 
και του καθ΄ ύλην αρμόδιου Υπουργού, η έναρξη ισχύος 
δύναται να παραταθεί σε εξαιρετικές και ειδικά αιτιο-
λογημένες περιπτώσεις έως την 1η Ιανουαρίου 2018. 
Η ημερομηνία έναρξης ισχύος για τους υπόλοιπους φο-
ρείς του Δημοσίου, όπως τα Ν.Π.Δ.Δ., τις ανεξάρτητες και 
ρυθμιστικές αρχές, το Νομικό Συμβούλιο του Κράτους 
και τους ΟΤΑ α΄ και β΄ βαθμού, καθορίζεται με απόφαση 
του Υπουργού Διοικητικής Ανασυγκρότησης και σε κάθε 
περίπτωση όχι αργότερα από τις 31 Δεκεμβρίου 2018.
9.  Με  την  παρέλευση  των  ανωτέρω  ημερομηνιών 
κάθε πράξη και κάθε απόφαση που εκδίδονται κατά 
παράβαση των διατάξεων του παρόντος άρθρου δεν 
εκτελούνται.
10. Με κοινή απόφαση του Υπουργού Διοικητικής Ανα-
συγκρότησης και του Υπουργού Ψηφιακής Πολιτικής, 
Τηλεπικοινωνιών και Ενημέρωσης ρυθμίζονται τεχνικά 
θέματα και λεπτομέρειες για την εφαρμογή των διατά-
ξεων του παρόντος άρθρου.»
Άρθρο 25
Ανακατανομή ποσοστών ειδικών κατηγοριών 
στο σύστημα προσλήψεων του Ν. 2190/1994
1. Η παρ. 6 του άρθρου 14 του Ν. 2190/1994 (Α΄ 28) 
αντικαθίσταται ως εξής:
«6.α) Ποσοστό δύο τοις εκατό (2%) των προκηρυσσό-
μενων θέσεων τακτικού προσωπικού και προσωπικού με 
σύμβαση εργασίας ιδιωτικού δικαίου αορίστου χρόνου, 
των κατηγοριών ΠΕ, ΤΕ, ΔΕ και ΥΕ για υπηρεσίες και νομι-
κά πρόσωπα της παραγράφου 1 του παρόντος άρθρου 
και της παρ. 3 του άρθρου 1 του Ν. 2527/1997 (Α΄ 206) 
στους Νομούς των Περιφερειών Ανατολικής Μακεδονίας 
και Θράκης, Δυτικής Μακεδονίας και Κεντρικής Μακεδο-
νίας, πλην του Νομού Θεσσαλονίκης, καλύπτονται από 
παλιννοστούντες Ποντίους ομογενείς και από το σύνολο 
των ομογενών που αποκτούν την ελληνική ιθαγένεια 
σύμφωνα με τις διατάξεις του Ν. 2790/2000 (Α΄ 24), εφό-
σον υπάρχουν και δηλώσουν ότι θα υπηρετήσουν στις 
περιοχές αυτές τουλάχιστον επί μια δεκαετία. 
β) Ποσοστό δεκαπέντε τοις εκατό (15%) των προ-
κηρυσσόμενων  θέσεων  τακτικού  προσωπικού  και 
προσωπικού με σύμβαση εργασίας ιδιωτικού δικαίου 
αορίστου χρόνου των κατηγοριών ΠΕ, ΤΕ και ΔΕ κατά 
Περιφερειακή Ενότητα, φορέα και κλάδο ή ειδικότητα 
καλύπτονται από πολύτεκνους και τέκνα πολυτέκνων και 
περαιτέρω ποσοστό δέκα τοις εκατό (10%) από γονείς 
με τρία τέκνα και τέκνα αυτών. Για την περίπτωση αυτή 
εφαρμόζονται τα οριζόμενα στην παρ. 9 του άρθρου 67 
του Ν. 4316/2014 (Α΄270). 
 γ) Ποσοστό δέκα τοις εκατό (10%) των προκηρυσσό-
μενων θέσεων τακτικού προσωπικού και προσωπικού με 
σύμβαση εργασίας ιδιωτικού δικαίου αορίστου χρόνου, 
των κατηγοριών ΠΕ, ΤΕ, ΔΕ και ΥΕ κατά Περιφερειακή 
Ενότητα, φορέα και κλάδο ή ειδικότητα καλύπτονται από 
άτομα με αναπηρία, με ποσοστό αναπηρίας πενήντα τοις 
εκατό (50%) τουλάχιστον, όπως διαπιστώνεται από τις 
υγειονομικές επιτροπές του ΚΕΠΑ. 
δ) Ποσοστό πέντε τοις εκατό (5%) των προκηρυσσό-
μενων θέσεων τακτικού προσωπικού και προσωπικού με 
σύμβαση εργασίας ιδιωτικού δικαίου αορίστου χρόνου, 
των κατηγοριών ΠΕ, ΤΕ, ΔΕ και ΥΕ κατά Περιφερειακή 
Ενότητα, φορέα και κλάδο ή ειδικότητα καλύπτονται από 
όσους έχουν τέκνο, αδελφό ή σύζυγο, καθώς και από τέ-
κνα ατόμων με αναπηρία με ποσοστό αναπηρίας εξήντα 
επτά τοις εκατό (67%) και άνω, εξαιτίας βαριών ψυχικών 
και σωματικών παθήσεων, όπως διαπιστώνεται από τις 
υγειονομικές επιτροπές του ΚΕΠΑ. Κατ’ εξαίρεση όταν τα 
άτομα πάσχουν από νοητική στέρηση ή αυτισμό, για την 
παροχή της προστασίας απαιτείται ποσοστό αναπηρίας 
τουλάχιστον πενήντα τοις εκατό (50%). Η άσκηση του 
9678
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
δικαιώματος προστασίας από ένα δικαιούχο μιας οικο-
γένειας (γονείς, τέκνα, συζύγους, αδελφούς) αποκλείει 
τους υπόλοιπους. 
Ο υπολογισμός των ανωτέρω ποσοστών για μεν την 
εφαρμογή της περίπτωσης α΄ γίνεται στο σύνολο των 
θέσεων που προκηρύσσονται κάθε φορά στο σύνολο 
των περιοχών που ορίζονται σε αυτή, για δε την εφαρ-
μογή των λοιπών περιπτώσεων γίνεται στο σύνολο των 
θέσεων κάθε προκήρυξης.
Η κατανομή των θέσεων στους φορείς και για τις πέντε 
ομάδες:
α) πολυτέκνων και τέκνων πολυτέκνων, 
β) γονέων με τρία τέκνα και τέκνων αυτών, 
γ) παλιννοστούντων Ποντίων ομογενών και ομογενών 
του Ν. 2790/2000, 
δ) ατόμων με αναπηρία με ποσοστό αναπηρίας του-
λάχιστον πενήντα τοις εκατό (50%) και 
ε) ατόμων που έχουν τέκνο, αδελφό ή σύζυγο, καθώς 
και των τέκνων ατόμων με αναπηρία με ποσοστό ανα-
πηρίας εξήντα επτά τοις εκατό (67%) και άνω, 
θα γίνει σε πρώτη φάση με βάση τα ακριβή ποσοστά 
που αντιστοιχούν στο δεκαπέντε τοις εκατό (15%), δέκα 
τοις εκατό ( 10%), δύο τοις εκατό (2%), δέκα τοις εκατό 
(10%), πέντε τοις εκατό (5%) εκφρασμένα σε ακέραιο 
αριθμό.
Αν δεν καλυφθεί το σύνολο των διατιθέμενων θέσεων 
με την πρώτη κατανομή, οι υπολειπόμενες θέσεις θα δια-
τεθούν στους φορείς σε δεύτερη φάση, προτασσόμενων 
εκείνων των φορέων στους οποίους η προστιθέμενη 
θέση δίνει τη μικρότερη αύξηση στο ποσοστό στο δεκα-
πέντε τοις εκατό (15%), δέκα τοις εκατό (10%), δύο τοις 
εκατό (2%), δέκα τοις εκατό (10%), πέντε τοις εκατό (5%) 
σε καθεμία από τις πέντε ομάδες αντίστοιχα.
Αν περισσότεροι φορείς έχουν το ίδιο αυξημένο ποσο-
στό, αλλά οι διαθέσιμες θέσεις είναι λιγότερες από τον 
αριθμό των φορέων αυτών, προτάσσονται οι φορείς με 
το μικρότερο πληθυσμό της έδρας.»
2. Μετά την παρ. 7 του άρθρου 14 του Ν. 2190/1994 
(Α΄ 28), προστίθενται παράγραφοι 8, 9, 10 και 11 ως εξής:
«8. Οι δημόσιες υπηρεσίες, τα νομικά πρόσωπα δη-
μοσίου δικαίου (Ν.Π.Δ.Δ.), οι οργανισμοί τοπικής αυτο-
διοίκησης (Ο.Τ.Α.) α΄ και β΄ βαθμού και οι φορείς του 
δημόσιου  τομέα  που  αναφέρονται  στην  παρ.  8  του 
άρθρου 2 του Ν. 2643/1998 (Α΄ 220) υποχρεούνται να 
προσλαμβάνουν:
α) στο ογδόντα τοις (80%) των κενών θέσεων τηλεφω-
νητών και υπαλλήλων παροχής πληροφοριών, τυφλούς 
πτυχιούχους των σχολών εκπαίδευσης τυφλών τηλεφω-
νητών που υπάγονται στην εποπτεία των Υπουργείων 
Εργασίας, Κοινωνικής Ασφάλισης και Κοινωνικής Αλλη-
λεγγύης, Παιδείας, Έρευνας και Θρησκευμάτων και κάθε 
άλλης δημόσιας αρχής,
β) έναν δικηγόρο με αναπηρία, με ποσοστό αναπηρίας 
πενήντα τοις εκατό (50%) τουλάχιστον, εφόσον απασχο-
λούν περισσότερους από πέντε (5) δικηγόρους. 
Οι θέσεις των περιπτώσεων α΄ και β΄ προκηρύσσονται 
από το Α.Σ.Ε.Π..
Αν δεν καλυφθεί το σύνολο των διατιθεμένων θέσεων 
τηλεφωνητών και υπαλλήλων παροχής πληροφοριών 
από τους υποψήφιους τυφλούς πτυχιούχους των σχολών 
εκπαίδευσης τυφλών τηλεφωνητών, προκηρύσσονται εκ 
νέου οι ανωτέρω θέσεις και, αν δεν καλυφθούν και με 
τη δεύτερη προκήρυξη από τους υποψήφιους τυφλούς 
πτυχιούχους των σχολών εκπαίδευσης τυφλών τηλεφω-
νητών, καλύπτονται από τα πρόσωπα των περιπτώσεων 
γ΄ και δ΄ της παραγράφου 6 κατά σειρά προτεραιότητας, 
εφόσον διαθέτουν πτυχίο πληροφορικής αντίστοιχης 
βαθμίδας. 
Αν δεν καλυφθεί το σύνολο των διατιθεμένων θέσεων 
δικηγόρων από τα πρόσωπα της περίπτωσης γ΄ καλύ-
πτονται από τα πρόσωπα της περίπτωσης δ΄ της παρα-
γράφου 6 αντίστοιχα. 
9. Η συνολική βαθμολογία κατά τη συμμετοχή σε δια-
δικασίες πρόσληψης προσωπικού με σύμβαση εργασίας 
ιδιωτικού δικαίου ορισμένου χρόνου βάσει προκηρύξε-
ων σύμφωνα με τη διαδικασία και τα κριτήρια του άρ-
θρου 21 του Ν. 2190/1994 (Α΄ 28) προσαυξάνεται: 
α) για τα πρόσωπα της περίπτωσης γ΄ της παραγράφου 
6 ανάλογα με το ποσοστό αναπηρίας, το οποίο πολλα-
πλασιάζεται με το συντελεστή τρία (3),
β) για τα πρόσωπα της περίπτωσης δ΄ της παραγράφου 
6 ανάλογα με το ποσοστό αναπηρίας, το οποίο πολλα-
πλασιάζεται με το συντελεστή δύο (2).
10. Τα απαιτούμενα δικαιολογητικά ορίζονται και κάθε 
άλλο θέμα σχετικό με την εφαρμογή των διατάξεων 
των παραγράφων 6,7 και 8 ρυθμίζεται με απόφαση του 
Υπουργού Διοικητικής Ανασυγκρότησης.
11. Η ισχύς του παρόντος άρθρου αρχίζει ένα (1) μήνα 
μετά τη δημοσίευση της προβλεπόμενης στην παράγρα-
φο 10 υπουργικής απόφασης.»
Άρθρο 26
Έλεγχος γνησιότητας δικαιολογητικών
1. Η παρ. 20 του άρθρου 17 του Ν. 2190/1994 (Α΄ 28), 
η οποία προστέθηκε με τις διατάξεις της παρ. 1 του άρ-
θρου 28 του Ν. 4305/2014 (Α΄ 237), αντικαθίσταται ως 
εξής:
«20. Εντός προθεσμίας τριών (3) μηνών μετά τη δη-
μοσίευση της πράξεως διορισμού ή προσλήψεως του 
προσωπικού που προσλαμβάνεται σύμφωνα με τις δια-
τάξεις του παρόντος άρθρου διενεργείται υποχρεωτικά 
αυτεπάγγελτος έλεγχος της γνησιότητας των δικαιολο-
γητικών που έχει υποβάλει ο υποψήφιος και τα οποία 
είναι απαραίτητα για την πρόσληψή του ή επηρεάζουν 
οπωσδήποτε την κατάταξή του κατά τη διαδικασία πρό-
σληψης ή τη βαθμολογική και μισθολογική κατάταξή του 
μετά την πρόσληψη.»
2.  Η  παρ.  19  του  άρθρου  18  του  Ν.  2190/1994,  η 
οποία προστέθηκε με την παρ. 2 του άρθρου 28 του 
Ν. 4305/2014, αντικαθίσταται ως εξής:
«19. Εντός προθεσμίας τριών (3) μηνών μετά τη δη-
μοσίευση της πράξεως διορισμού ή προσλήψεως του 
προσωπικού που προσλαμβάνεται σύμφωνα με τις δια-
τάξεις του παρόντος άρθρου διενεργείται υποχρεωτικά 
αυτεπάγγελτος έλεγχος της γνησιότητας των δικαιολο-
γητικών που έχει υποβάλει ο υποψήφιος και τα οποία 
είναι απαραίτητα για την πρόσληψή του ή επηρεάζουν 
οπωσδήποτε την κατάταξή του κατά τη διαδικασία πρό-
σληψης ή τη βαθμολογική και μισθολογική κατάταξή του 
μετά την πρόσληψη.»
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9679
3.  Η  παρ.  9  του  άρθρου  19  του  Ν.  2190/1994,  η 
οποία προστέθηκε με την παρ. 3 του άρθρου 28 του 
Ν. 4305/2014, αντικαθίσταται ως εξής:
«9. Εντός προθεσμίας τριών (3) μηνών μετά τη δη-
μοσίευση της πράξεως διορισμού ή προσλήψεως του 
προσωπικού που προσλαμβάνεται σύμφωνα με τις δια-
τάξεις του παρόντος άρθρου διενεργείται υποχρεωτικά 
αυτεπάγγελτος έλεγχος της γνησιότητας των δικαιολο-
γητικών που έχει υποβάλει ο υποψήφιος και τα οποία 
είναι απαραίτητα για την πρόσληψή του ή επηρεάζουν 
οπωσδήποτε την κατάταξή του κατά τη διαδικασία πρό-
σληψης ή τη βαθμολογική και μισθολογική κατάταξή του 
μετά την πρόσληψη.»
4. Η παρ. 4 του άρθρου 28 του Ν. 4305/2014, αντικα-
θίσταται ως εξής:
«4. Εντός προθεσμίας τριών (3) μηνών μετά τη δημο-
σίευση της πράξεως διορισμού ή προσλήψεως μονίμου 
προσωπικού ή προσωπικού ιδιωτικού δικαίου αορίστου 
χρόνου ή προσωπικού με θητεία που ανανεώνεται ή με 
σχέση έμμισθης εντολής που διορίζεται ή προσλαμβά-
νεται με διαδικασία η οποία προβλέπεται σε διατάξεις 
πλην αυτών του Ν. 2190/1994 (Α΄ 28) διενεργείται υπο-
χρεωτικά αυτεπάγγελτος έλεγχος της γνησιότητας των 
δικαιολογητικών που έχει υποβάλει ο υποψήφιος και τα 
οποία είναι απαραίτητα για την πρόσληψή του ή επηρεά-
ζουν οπωσδήποτε την κατάταξή του κατά τη διαδικασία 
πρόσληψης.»
5. Η παρ. 9 του άρθρου 28 του Ν. 4305/2014 (Α΄ 237) 
αντικαθίσταται ως εξής: 
«9. Ο έλεγχος των δικαιολογητικών των αγροτικών ια-
τρών, ειδικευόμενων ιατρών, εξειδικευόμενων ιατρών, 
επικουρικών ιατρών, των ιατρών κλάδου ΕΣΥ, καθώς και 
του ιατρικού προσωπικού κλάδου ΠΕ Ιατρών - Οδοντι-
άτρων που εντάσσεται και κατατάσσεται στον κλάδο 
Ιατρών ΕΣΥ, πραγματοποιείται από τις υπηρεσίες της οι-
κείας Δ.Υ.Πε. ή του οικείου νοσοκομείου του ΕΣΥ, κατά 
περίπτωση, εντός τριών (3) μηνών από την έκδοση της 
σχετικής πράξης διορισμού, πρόσληψης ή τοποθέτησης 
ή ένταξης και κατάταξης. Σε περίπτωση παραίτησης ή 
αυτοδίκαιης λύσης υπαλληλικής σχέσης ιατρού κλάδου 
ΕΣΥ και εφόσον δεν έχει ολοκληρωθεί ο έλεγχος των 
δικαιολογητικών κατά τα ανωτέρω, αυτεπάγγελτος έλεγ-
χος γνησιότητας των δικαιολογητικών που έχουν ληφθεί 
υπ’ όψιν για το διορισμό του γίνεται από την υπηρεσία 
προέλευσης του αιτούντος, πριν από την αποδοχή της 
παραίτησης από τον οικείο Υπουργό. Στις περιπτώσεις 
κατά τις οποίες έχει ήδη λυθεί η υπαλληλική σχέση με 
την αποδοχή παραίτησης ή έχει παρέλθει δίμηνο από την 
υποβολή της αίτησης παραίτησης, οπότε γίνεται αυτοδι-
καίως αποδεκτή η παραίτηση, χωρίς να έχει προηγηθεί 
ή ολοκληρωθεί ο έλεγχος γνησιότητας δικαιολογητικών, 
ο έλεγχος γίνεται από τις υπηρεσίες της οικείας Δ.Υ.Πε. ή 
του οικείου νοσοκομείου, εντός τριών (3) μηνών από τη 
δημοσίευση της σχετικής πράξης. Οι σχετικές βεβαιώ-
σεις αυτεπάγγελτου ελέγχου των ως άνω περιπτώσεων 
της παρούσας παραγράφου διαβιβάζονται άμεσα στην 
αρμόδια υπηρεσία του Υπουργείου Υγείας.» 
6. Στο άρθρο 28 του Ν. 4305/2014 προστίθενται πα-
ράγραφοι 10 και 11 ως εξής:
«10. Για τους υπηρετούντες κατά την έναρξη ισχύος 
του παρόντος ο έλεγχος γνησιότητας που διενεργείται 
κατ΄ εφαρμογή των διατάξεων του παρόντος άρθρου 
ολοκληρώνεται αμελλητί και σε κάθε περίπτωση εντός 
αποκλειστικής προθεσμίας ενός (1) έτους από την έναρ-
ξη ισχύος του παρόντος. 
11. Η δαπάνη που προκαλείται κατά τον έλεγχο γνησι-
ότητας των δικαιολογητικών επιβαρύνει το φορέα που 
τον διενεργεί.» 
Άρθρο 27
Διεύθυνση Αρχείων Δημόσιας Διοίκησης
Στο Υπουργείο Διοικητικής Ανασυγκρότησης συνιστά-
ται Διεύθυνση Αρχείων Δημόσιας Διοίκησης που υπάγεται 
στη Γενική Διεύθυνση Μεταρρυθμιστικής Πολιτικής και 
Ηλεκτρονικής Διακυβέρνησης. Η Διεύθυνση Αρχείων Δη-
μόσιας Διοίκησης σε συνεργασία με τα Γενικά Αρχεία του 
Κράτους σχεδιάζει και διατυπώνει πλαίσιο πολιτικών για 
την ορθή τήρηση των υπηρεσιακών αρχείων της Δημό-
σιας Διοίκησης, την παρακολούθηση της εκτέλεσης των 
προεδρικών διαταγμάτων περί εκκαθαρίσεων των δημο-
σίων εγγράφων και την απρόσκοπτη κατάθεση των ανε-
νεργών αρχείων των πάσης φύσης δημοσίων υπηρεσιών 
στα Γενικά Αρχεία του Κράτους. Mε το προεδρικό διάταγμα 
του οργανισμού του Υπουργείου Διοικητικής Ανασυγκρό-
τησης θα οριστεί η διάρθρωση της Διεύθυνσης. 
Άρθρο 28
Αναγνώριση χρόνου υπηρεσίας 
για βαθμολογική και μισθολογική εξέλιξη
Με  την  επιφύλαξη  της  παρ.  2  του  άρθρου  26  του 
Ν. 4354/2015 (Α΄ 176), στους επιλαχόντες του πανελ-
λήνιου γραπτού διαγωνισμού του Α.Σ.Ε.Π. έτους 1995, 
οι οποίοι διορίστηκαν κατ’ εφαρμογή της παρ. 22 του 
άρθρου 20 του Ν. 2738/1999 (Α΄ 180) σε κενές ή συνιστώ-
μενες προσωποπαγείς θέσεις φορέων του άρθρου 14 
του Ν. 2190/1994, αναγνωρίζεται, για βαθμολογική και 
μισθολογική εξέλιξη, το χρονικό διάστημα από 1.1.1997 
ή από την ημερομηνία που διορίστηκε στον ίδιο φορέα 
επιτυχών του ίδιου διαγωνισμού, έως την ημερομηνία 
διορισμού τους.
Άρθρο 29
Μη εκπλήρωση στρατιωτικών 
υποχρεώσεων ως κώλυμα διορισμού
Στην παράγραφο 1 του άρθρου 10 του Υπαλληλικού 
Κώδικα και στην παράγραφο 1 του άρθρου 11 του Κώ-
δικα Κατάστασης Δημοτικών και Κοινοτικών Υπαλλήλων 
προστίθεται τρίτο εδάφιο ως εξής: 
«Η μη εκπλήρωση στρατιωτικών υποχρεώσεων απο-
τελεί κώλυμα διορισμού, εφόσον αυτές δεν έχουν εκ-
πληρωθεί κατά το χρόνο διορισμού του υπαλλήλου.»
Άρθρο 30
Προκήρυξη για την πλήρωση θέσεων 
προϊσταμένων Γενικών Διευθύνσεων 
του Ν. 4369/2016
Η περίπτωση α΄ της παρ. 7 του άρθρου 86 του Υπαλ-
ληλικού Κώδικα όπως αντικαταστάθηκε με το άρθρο 29 
του Ν. 4369/2016 (Α΄ 33), αντικαθίσταται ως εξής:
9680
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
«7. α) Η προκήρυξη για την πλήρωση θέσεων προϊ-
σταμένων Γενικών Διευθύνσεων διενεργείται με κοινή 
απόφαση του Υπουργού Διοικητικής Ανασυγκρότησης 
και του οικείου Υπουργού και προκειμένου για Ν.Π.Δ.Δ. 
του  εποπτεύοντος  Υπουργού.  Με  την  ίδια  απόφαση 
καθορίζονται οι όροι και οι προϋποθέσεις συμμετοχής 
στη διαδικασία της επιλογής τηρουμένων των όρων των 
άρθρων 84 και 85.»
Άρθρο 31
Άδεια ασθένειας τέκνων
1. Μετά την παράγραφο 7 του άρθρου 53 του Υπαλ-
ληλικού Κώδικα προστίθεται παράγραφος 8, ως εξής: 
«8. Υπάλληλοι που έχουν ανήλικα τέκνα δικαιούνται 
άδεια με αποδοχές έως τέσσερις (4) εργάσιμες ημέρες 
για κάθε ημερολογιακό έτος σε περίπτωση ασθένειας 
των τέκνων τους. Για τους υπαλλήλους που είναι τρίτε-
κνοι ή πολύτεκνοι, η ως άνω άδεια ανέρχεται σε πέντε 
(5) εργάσιμες ημέρες για κάθε ημερολογιακό έτος. Για 
τους υπαλλήλους που είναι μονογονείς, η ως άνω άδεια 
ανέρχεται σε έξι (6) εργάσιμες ημέρες για κάθε ημερο-
λογιακό έτος.»
2. Μετά την παράγραφο 7 του άρθρου 60 του Κώδι-
κα Κατάστασης Δημοτικών και Κοινοτικών Υπαλλήλων 
προστίθεται παράγραφος 8 ως εξής: 
«8. Υπάλληλοι που έχουν ανήλικα τέκνα δικαιούνται 
άδεια με αποδοχές έως τέσσερις (4) εργάσιμες ημέρες για 
κάθε ημερολογιακό έτος σε περίπτωση ασθένειας των 
τέκνων τους. Για τους υπαλλήλους που είναι μονογονείς 
η ως άνω άδεια ανέρχεται σε έξι (6) εργάσιμες ημέρες για 
κάθε ημερολογιακό έτος.»
Άρθρο 32
Προθεσμία τριών μηνών 
από την έκδοση απόφασης κατανομής 
για την ολοκλήρωση διορισμού
Στο  τέλος  της  παρ.  21  του  άρθρου  ένατου  του 
Ν. 4057/2012 (Α΄ 54) προστίθενται εδάφια, ως εξής:
«Τα αρμόδια για το διορισμό ή πρόσληψη όργανα 
οφείλουν να προβούν στη δημοσίευση των ατομικών 
πράξεων διορισμού ή πρόσληψης εντός τριών (3) μηνών 
από τη δημοσίευση στην Εφημερίδα της Κυβερνήσεως 
της απόφασης κατανομής. Η μη τήρηση της προθεσμίας 
του προηγούμενου εδαφίου συνιστά πειθαρχικό παρά-
πτωμα κατά τα οριζόμενα στην περίπτωση β΄ της παρα-
γράφου 1 του άρθρου 107 του Υπαλληλικού Κώδικα.»
Άρθρο 33
Εισαγωγικές εξετάσεις σε σχολές της ΕΛ.ΑΣ. 
Στην παρ. 23 του άρθρου 34 του Ν. 4115/2013 (Α΄ 24) 
προστίθεται περίπτωση δ΄ ως εξής: 
«δ) Οι επιτυχόντες των εξετάσεων εισαγωγής ιδιωτών 
στη Σχολή Αστυφυλάκων και στη Σχολή Αξιωματικών της 
Ελληνικής Αστυνομίας που πραγματοποιήθηκαν κατά 
το σχολικό έτος 2015 - 2016, καθώς και οι επιτυχόντες 
των ως άνω εξετάσεων που θα πραγματοποιηθούν κατά 
το σχολικό έτος 2016 - 2017, θα εγγραφούν στις οικείες 
σχολές κατά το ακαδημαϊκό έτος 2017 - 2018.»
Άρθρο 34
Μετάταξη προστατευόμενων 
από το Ν. 2643/1998 υπαλλήλων
Υπάλληλοι κατηγορίας ΔΕ, ειδικότητας εκπαιδευτι-
κών - εμπειροτεχνιτών του Ο.Α.Ε.Δ. που εξαιρέθηκαν από 
τη διαθεσιμότητα σύμφωνα με τις διατάξεις του άρθρου 
90 του Ν. 4172/2013 (Α΄ 167) και μετατάχθηκαν σε θέσεις 
κλάδου ΥΕ Βοηθητικού Προσωπικού, μετατάσσονται με 
απόφαση του οικείου οργάνου διοίκησης σε συνιστώμε-
νες με την ως άνω απόφαση θέσεις της κατηγορίας και 
ειδικότητας που κατείχαν πριν από την έναρξη ισχύος 
του Ν. 4172/2013.
Άρθρο 35
Έναρξη ισχύος πινάκων προακτέων 
Στο άρθρο 28 του Ν. 4369/2016 (Α΄ 33) προστίθεται 
παράγραφος 4 ως εξής:
«4. Κατά την πρώτη εφαρμογή του άρθρου 83 του 
Υπαλληλικού Κώδικα, όπως το άρθρο αυτό αντικαταστά-
θηκε με την παράγραφο 3 του άρθρου 25, η ισχύς των πι-
νάκων προακτέων αρχίζει την 1η Ιανουαρίου 2016 και σε 
αυτούς εγγράφονται όσοι υπάλληλοι συμπληρώνουν τον 
απαιτούμενο για την προαγωγή χρόνο υπηρεσίας από 
1η Ιανουαρίου 2016 έως την 30ή Απριλίου του επόμενου 
έτους. Αν κατά την έναρξη ισχύος του παρόντος έχουν 
ήδη καταρτιστεί οι πίνακες προακτέων του άρθρου 83 
του Υπαλληλικού Κώδικα, όπως το άρθρο αυτό αντικα-
θίσταται με τις διατάξεις του παρόντος νόμου, καταρτί-
ζονται πίνακες προακτέων, στους οποίους εγγράφονται 
οι υπάλληλοι που συμπληρώνουν τον απαιτούμενο για 
προαγωγή χρόνο από 1.1.2016 έως 30.4.2016, με έναρξη 
ισχύος των πινάκων αυτών την 1.1.2016, ανεξάρτητα από 
την ημερομηνία οριστικοποίησής τους, σύμφωνα με το 
άρθρο 90 του ως άνω Κώδικα.»
Άρθρο 36
Ειδικότητα ιχθυολογίας
Η περίπτωση γ΄ του άρθρου 7 του Π.δ. 50/2001 (Α΄ 39) 
αντικαθίσταται ως εξής: 
«γ. Για την ειδικότητα της Ιχθυολογίας: 
αα) πτυχίο ή δίπλωμα Γεωπονίας, Ιχθυολογίας και Υδά-
τινου Περιβάλλοντος ή 
ββ)  πτυχίο  ή  δίπλωμα  ΑΕΙ  Βιολογίας  ή  Βιολογικών 
Εφαρμογών και Τεχνολογιών ή Γεωπονίας, Ζωικής Πα-
ραγωγής και Υδάτινου Περιβάλλοντος ή Επιστήμης Ζω-
ικής Παραγωγής και Υδατοκαλλιεργειών ή Επιστήμης της 
Θάλασσας ή Επιστημών της Θάλασσας της ημεδαπής ή 
ισότιμο αντίστοιχης ειδικότητας σχολών της αλλοδαπής. 
Για τους τίτλους σπουδών της περίπτωσης ββ΄ απαιτείται 
επιπλέον βεβαίωση του αρμόδιου οργάνου ΑΕΙ ότι το 
πτυχίο ή δίπλωμα καλύπτει με πλήρη επάρκεια το γνω-
στικό αντικείμενο του πτυχίου Ιχθυολογίας ή
γγ) πτυχίο ή δίπλωμα των Τμημάτων ΑΕΙ της περίπτω-
σης ββ΄ και επιπλέον μεταπτυχιακός τίτλος σπουδών 
ετήσιας τουλάχιστον διάρκειας σε συναφή θέματα υδρο-
βιολογίας, αλιείας, ιχθυολογίας, υδατοκαλλιεργειών, υδά-
τινων οικοσυστημάτων.
Για όσους ήδη υπηρετούν ως ιχθυολόγοι σε θέσεις 
φορέων που υπάγονται στο πεδίο εφαρμογής του πα-
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9681
ρόντος, δεν απαιτείται η συνδρομή των προϋποθέσεων 
αα΄, ββ΄ και γγ΄.»
Άρθρο 37
Δικαίωμα υπογραφής 
«με εντολή Περιφερειάρχη»
1. Το δικαίωμα υπογραφής «με εντολή Περιφερειάρχη» 
της έκδοσης αδειών, που περιλαμβάνονται στο πεδίο 
εφαρμογής της Οδηγίας 2006/123/EK του Ευρωπαϊκού 
Κοινοβουλίου και Συμβουλίου, και αφορούν την πρό-
σβαση σε δραστηριότητες παροχής υπηρεσιών και την 
άσκησή τους, στο πλαίσιο της εσωτερικής αγοράς της 
Ε.Ε., Οδηγίας που ενσωματώθηκε στο ελληνικό δίκαιο με 
το Ν. 3844/2010 (Α΄ 63), μεταβιβάζεται στους προϊσταμέ-
νους των οικείων κατά περίπτωση Γενικών Διευθύνσεων 
των Περιφερειών.
2. Με απόφασή του ο Περιφερειάρχης δύναται να εξου-
σιοδοτήσει και όργανο ιεραρχικά υφιστάμενό του προ-
ϊσταμένου της καθ’ ύλην αρμόδιας Γενικής Διεύθυνσης 
να υπογράφει με εντολή του τις πράξεις αδειοδότησης 
της παραγράφου 1, σύμφωνα με τις κείμενες διατάξεις.
Άρθρο 38
Ειδικό Επιστημονικό Προσωπικό στην ΚτΠ Α.Ε.
Οι  διατάξεις  της  παρ.  17  του  άρθρου  59  του 
Ν. 4314/2014 (Α΄ 265) αριθμούνται ως περίπτωση α΄ 
και στην παράγραφο αυτή προστίθεται περίπτωση β΄ 
ως εξής: 
«β) Για τη στελέχωση της εταιρείας «Κοινωνία της Πλη-
ροφορίας Α.Ε.» επιτρέπεται η πρόσληψη ειδικού επιστη-
μονικού προσωπικού με συμβάσεις εργασίας ιδιωτικού 
δικαίου ορισμένου χρόνου τριετούς διάρκειας, οι οποίες 
μπορεί να ανανεώνονται μία μόνο φορά.
Για τη σύναψη των ως άνω συμβάσεων εφαρμόζονται 
οι διατάξεις του Κανονισμού της εταιρείας που εγκρίθη-
κε με την ΔΙΔΚ/ΚτΠ/οικ.21588/2011 απόφαση του Υφυ-
πουργού Διοικητικής Μεταρρύθμισης και Ηλεκτρονικής 
Διακυβέρνησης (Β΄ 2541), όπως τροποποιήθηκε με την 
ΔΙΔΚ/οικ.35181/2015 κοινή απόφαση του Αναπληρωτή 
Υπουργού Εσωτερικών και Διοικητικής Ανασυγκρότησης 
και του Υφυπουργού Οικονομίας, Ανάπτυξης και Τουρι-
σμού (Β΄ 2532).
Οι ανωτέρω συμβάσεις ορισμένου χρόνου δεν δύναται 
να μετατραπούν σε συμβάσεις αορίστου χρόνου και σε 
καμία περίπτωση δεν δύναται να θεωρηθούν συμβάσεις 
εργασίας για κάλυψη πάγιων και διαρκών αναγκών της 
εταιρείας «Κοινωνία της Πληροφορίας Α.Ε.».
Το  διοικητικό  και  λοιπό  προσωπικό  που  προβλέ-
πεται στον οικείο Κανονισμό της εταιρείας προσλαμ-
βάνεται μέσω Α.Σ.Ε.Π. σύμφωνα με τις διατάξεις του 
Ν. 2190/1994.»
Άρθρο 39
Επιτελική Δομή ΕΣΠΑ
Οι αρμοδιότητες της συσταθείσας με το δεύτερο εδά-
φιο της παρ. 8 του άρθρου 18 του Ν. 4314/2014 (Α΄ 265) 
«Επιτελικής Δομής ΕΣΠΑ του Υπουργείου Διοικητικής 
Μεταρρύθμισης  και  Ηλεκτρονικής  Διακυβέρνησης» 
ασκούνται από τη Διεύθυνση Οργανωτικών Μεταρρυθ-
μίσεων της Γενικής Διεύθυνσης Μεταρρυθμιστικής Πολι-
τικής και Ηλεκτρονικής Διακυβέρνησης του Υπουργείου 
Διοικητικής Ανασυγκρότησης.
Άρθρο 40
Απασχολούμενοι στα «Ελληνικά Αμυντικά 
Συστήματα Α.Β.Ε.Ε.», στην «Ηλεκτρομηχανική 
Κύμης Ε.Π.Ε.», στη «Μεταλλουργική Βιομηχανία 
Ηπείρου Μονοπρόσωπη Α.Ε.» και στην 
«Ελληνική Βιομηχανία Οχημάτων Α.Β.Ε.»
Οι απασχολούμενοι με συμβάσεις εργασίας ιδιωτικού 
δικαίου αορίστου χρόνου: α) στην εταιρεία με την επω-
νυμία «Ελληνικά Αμυντικά Συστήματα Α.Β.Ε.Ε.» (ΕΑΣ), 
β) στην εταιρεία με την επωνυμία «Ηλεκτρομηχανική 
Κύμης Ε.Π.Ε.», γ) στην εταιρεία με την επωνυμία «Μεταλ-
λουργική Βιομηχανία Ηπείρου Μονοπρόσωπη Α.Ε.» και 
δ) στην εταιρεία με την επωνυμία «Ελληνική Βιομηχανία 
Οχημάτων Α.Β.Ε.» (ΕΛΒΟ), δύνανται να μεταταχθούν σε 
υφιστάμενες κενές ή, εάν δεν υπάρχουν, σε συνιστώμενες 
θέσεις σε υπηρεσίες, κεντρικές και περιφερειακές, του 
Δημοσίου, των Ανεξάρτητων Αρχών, των οργανισμών 
τοπικής αυτοδιοίκησης (Ο.Τ.Α.) α΄ και β΄ βαθμού και των 
νομικών προσώπων δημοσίου δικαίου (ν.π.δ.δ.), καθώς 
και των νομικών προσώπων ιδιωτικού δικαίου (ν.π.ι.δ.), 
εφόσον υπάρχουν υπηρεσιακές ανάγκες στους φορείς 
αυτούς, με αντίστοιχη κατάργηση της οργανικής τους 
θέσης. Εντός αποκλειστικής προθεσμίας δύο (2) μηνών 
από την έναρξη ισχύος του παρόντος, τα ως άνω πρόσω-
πα υποβάλλουν αίτηση εκδήλωσης ενδιαφέροντος στο 
Υπουργείο Διοικητικής Ανασυγκρότησης. Με απόφαση 
του Υπουργού Διοικητικής Ανασυγκρότησης καθορίζε-
ται η διαδικασία μετάταξης και κάθε άλλο θέμα σχετικό 
με την εφαρμογή των διατάξεων του παρόντος άρθρου. 
Εντός αποκλειστικής προθεσμίας δύο (2) μηνών από την 
ανακοίνωση των φορέων, σε υπηρεσίες των οποίων μπο-
ρεί να προσληφθούν, τα ως άνω πρόσωπα υποβάλλουν 
αίτηση στη Γενική Διεύθυνση Ανθρώπινου Δυναμικού 
του Υπουργείου Διοικητικής Ανασυγκρότησης. Η διαδι-
κασία μετάταξης ολοκληρώνεται με την έκδοση κοινής 
απόφασης του Υπουργού Διοικητικής Ανασυγκρότησης, 
του αρμόδιου για τον αντίστοιχο φορέα Υπουργού και 
κατά περίπτωση, του Υπουργού Εθνικής Άμυνας, που 
εποπτεύει τα «Ελληνικά Αμυντικά Συστήματα Α.Β.Ε.Ε.», 
την «Ηλεκτρομηχανική Κύμης Ε.Π.Ε.» και τη «Μεταλλουρ-
γική Βιομηχανία Ηπείρου Μονοπρόσωπη Α.Ε.» ή του 
Υπουργού Οικονομικών, που εποπτεύει την «Ελληνική 
Βιομηχανία Οχημάτων Α.Β.Ε.». Ο αριθμός των, σύμφωνα 
με το παρόν άρθρο, μετατασσόμενων απασχολούμενων 
της «Μεταλλουργική Βιομηχανία Ηπείρου Μονοπρόσω-
πη Α.Ε.», της «Ηλεκτρομηχανική Κύμης Ε.Π.Ε.» και της 
«Ελληνική Βιομηχανία Οχημάτων Α.Β.Ε.» (ΕΛΒΟ), συνυπο-
λογίζεται στον αριθμό των νέων προσλήψεων του έτους 
2017, όπως ορίζεται στη διάταξη της παρ. 1 του άρθρου 
11 του Ν. 3833/2010, όπως τροποποιήθηκε με τη διάταξη 
του άρθρου 64 παρ. 1 εδάφιο α΄ του Ν. 4389/2016.
Άρθρο 41
Τροποποίηση του άρθρου 19 του Ν. 4109/2013
Η παρ. 3 του άρθρου 19 του Ν. 4109/2013 (Α΄ 16) αντι-
καθίσταται ως εξής:
9682
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
«3. Οι προϊστάμενοι των λοιπών οργανικών μονάδων 
της Γενικής Γραμματείας Συντονισμού επιλέγονται με-
ταξύ των υπαλλήλων της Γενικής Γραμματείας Συντονι-
σμού, περιλαμβανομένων και όσων υπηρετούν με από-
σπαση, οι οποίοι έχουν βαθμό Α΄ και είναι απόφοιτοι 
της Εθνικής Σχολής Δημόσιας Διοίκησης του Εθνικού 
Κέντρου Δημόσιας Διοίκησης ή διαθέτουν διδακτορικό 
δίπλωμα ή μεταπτυχιακό τίτλο σπουδών ετήσιας του-
λάχιστον διάρκειας.»
Άρθρο 42
Στο τέλος του πρώτου εδαφίου της παρ. 4 του άρθρου 
20 του Ν. 4109/2013 (Α΄16) προστίθενται εδάφια ως εξής:
«Στην περίπτωση που κατέχει τη θέση υπάλληλος απο-
σπασμένος από φορέα της Γενικής Κυβέρνησης, από 
τον οποίο δεν είναι εφικτή η μεταφορά πιστώσεων, ο 
υπάλληλος λαμβάνει από το φορέα προέλευσής του 
τις πάσης φύσεως αποδοχές και επιδόματα της οργα-
νικής του θέσης, πλην εκείνων που συνδέονται με την 
άσκηση των καθηκόντων του στο χώρο και τη θέση που 
δικαιολογεί την καταβολή τους, οπότε καταβάλλονται 
από τη Γενική Γραμματεία Συντονισμού. Σε περίπτωση 
που οι καταβαλλόμενες, σύμφωνα με το προηγούμενο 
εδάφιο, αποδοχές υπολείπονται των οριζομένων στο 
πρώτο εδάφιο της παρούσας παραγράφου, η διαφορά 
καταβάλλεται από τη Γενική Γραμματεία Συντονισμού.»
Άρθρο 43
1.  Η  περίπτωση  ζ΄  της  παρ.  2  του  άρθρου  5Β  του 
Π.δ. 32/2004, η οποία κωδικοποιήθηκε με την περίπτω-
ση ζ΄ της παρ. 2 του άρθρου 76Β του Κώδικα Νομοθε-
σίας για την Κυβέρνηση και τα Κυβερνητικά όργανα 
(Π.δ. 63/2005), αντικαθίσταται ως εξής:
«ζ) παρακολουθεί το νομοπαρασκευαστικό έργο και 
τις αποφάσεις των θεσμικών οργάνων της Ευρωπαϊκής 
Ένωσης και άλλων διεθνών οργανισμών και υποστηρίζει 
τα αρμόδια, κάθε φορά, Υπουργεία, εφόσον αυτά του το 
ζητήσουν, σε θέματα της αρμοδιότητάς του».
2. Μετά την περίπτωση ζ΄ της παρ. 2 του άρθρου 5Β 
του Π.δ. 32/2004, η οποία κωδικοποιήθηκε με την περί-
πτωση ζ΄ της παρ. 2 του άρθρου 76Β του Κώδικα Νομο-
θεσίας για την Κυβέρνηση και τα Κυβερνητικά όργανα 
(Π.δ. 63/2005), προστίθεται περίπτωση η΄ ως εξής:
«η) είναι αρμόδιο για το συντονισμό και την παρακο-
λούθηση της πορείας υλοποίησης των Στόχων Βιώσιμης 
Ανάπτυξης του Οργανισμού Ηνωμένων Εθνών σε εθνικό 
επίπεδο».
3. Οι περιπτώσεις η΄ και θ΄ της παρ. 2 του άρθρου 5Β 
του Π.δ. 32/2004, οι οποίες κωδικοποιήθηκαν με τις πε-
ριπτώσεις η΄ και θ΄ της παρ. 2 του άρθρου 76Β του Κώ-
δικα Νομοθεσίας για την Κυβέρνηση και τα Κυβερνητικά 
όργανα (Π.δ. 63/2005), αναριθμούνται σε περιπτώσεις θ΄ 
και ι΄ αντιστοίχως.
Άρθρο 44
Κατά παρέκκλιση κάθε γενικής ή ειδικής διάταξης, 
οι  καταταγέντες  στους  πίνακες  διοριστέων  Α.Σ.Ε.Π. 
της  1ΕΓ/2016  προκήρυξης  (ΦΕΚ Τεύχος  Προκηρύξε-
ων Α.Σ.Ε.Π. 3), οι οποίοι δημοσιεύθηκαν στα ΦΕΚ 650/
Γ΄/11.7.2016 και 683/Γ΄/18.7.2016 και διορθώθηκαν με 
το ΦΕΚ τεύχος Προκηρύξεων Α.Σ.Ε.Π. 4, και η κατανο-
μή των οποίων έγινε με την υπ’ αριθμ. ΔΙΠΑΑΔ/Φ.Κ./73/
οικ.20325/27.7.2016 (Β΄ 2357) απόφαση του Αναπληρω-
τή Υπουργού Εσωτερικών και Διοικητικής Ανασυγκρό-
τησης, όπως αυτή τροποποιήθηκε με την υπ’ αριθμ.
ΔΙΠΑΑΔ/Φ.Κ./104/οικ.28352/3.11.2016 (Β΄ 3586) όμοια, 
εάν στο φορέα διορισμού τους δεν υφίστανται οι αντί-
στοιχες του κλάδου ή της ειδικότητάς τους οργανικές θέ-
σεις, διορίζονται σε προσωποπαγείς θέσεις που συνιστώ-
νται με την απόφαση διορισμού τους και με παράλληλη 
δέσμευση κενής οργανικής θέσης της ίδιας κατηγορίας 
για όσο χρόνο υφίσταται η προσωποπαγής θέση. Οι πα-
ραπάνω προσωποπαγείς θέσεις καταργούνται αυτοδί-
καια με την με οποιοδήποτε τρόπο αποχώρηση από την 
υπηρεσία των υπαλλήλων που τις κατέχουν.
Άρθρο 45
Το τελευταίο εδάφιο της παρ. 21 του άρθρου ένατου 
του Ν. 4057/2012 (Α΄ 54), όπως προστέθηκε με το άρθρο 
τρίτο του Ν. 4420/2016 (Α΄ 175), αντικαθίσταται ως εξής:
«Κατ’ εξαίρεση, επιτυχόντες του γραπτού διαγωνισμού 
Α.Σ.Ε.Π. έτους 1998, που διενεργήθηκε σύμφωνα με την 
υπ’ αριθμ. 8/1997 προκήρυξη (ΦΕΚ Τεύχος Προκηρύξε-
ων Α.Σ.Ε.Π. 45), οι οποίοι περιλαμβάνονται σε πίνακες 
διοριστέων του ΑΣΕΠ κατ’ εφαρμογήν των διατάξεων 
του άρθρου 38 του Ν. 4369/2016, είναι δυνατόν να ανα-
κατανεμηθούν σε άλλη υπηρεσία ή εποπτευόμενο φο-
ρέα του ίδιου Υπουργείου με απόφαση του Υπουργού 
Διοικητικής Ανασυγκρότησης κατόπιν αιτήματος του 
οικείου Υπουργείου.»
Άρθρο 46
Οι ισχύουσες ατομικές συμβάσεις που έχουν συνα-
φθεί μεταξύ φυσικών προσώπων και της εταιρείας με 
την επωνυμία «ΕΤΑΙΡΕΙΑ ΥΔΡΕΥΣΗΣ ΚΑΙ ΑΠΟΧΕΤΕΥΣΗΣ 
ΘΕΣΣΑΛΟΝΙΚΗΣ ΥΠΗΡΕΣΙΕΣ ΑΝΩΝΥΜΗ ΕΤΑΙΡΕΙΑ», οι 
οποίες λήγουν στις 31.12.2016, παρατείνονται αυτοδι-
καίως μέχρι και τις 30.6.2017, κατά παρέκκλιση κάθε 
άλλης διάταξης.
Από την αυτοδίκαιη παράταση του ανωτέρω εδαφίου 
εξαιρούνται τα φυσικά πρόσωπα που έχουν θεμελιώσει, 
έως και την έναρξη ισχύος του παρόντος, το δικαίωμά 
τους για συνταξιοδότηση.
Άρθρο 47
Με απόφαση του Υπουργού Πολιτισμού και Αθλητι-
σμού, και ύστερα από γνώμη της Επιτροπής της παρ. 1 
περίπτωση β΄ του άρθρου 6 του Ν. 3086/2002 (Α΄ 324), το 
Ελληνικό Δημόσιο δύναται να παραιτηθεί από την άσκη-
ση ενδίκων μέσων ή από ήδη ασκηθέντα ένδικα μέσα, 
κατά δικαστικών αποφάσεων με τις οποίες διατάσσεται 
η παραμονή ή η επάνοδος εργαζομένων σε υπηρεσίες 
του Υπουργείου Πολιτισμού και Αθλητισμού ή σε φο-
ρείς εποπτευόμενους από αυτό, εφόσον οι εργαζόμενοι 
παραιτηθούν εγγράφως από οποιαδήποτε οικονομική 
αξίωσή τους, που απορρέει από τις σχετικές αποφάσεις, 
κατά του Ελληνικού Δημοσίου ή εποπτευομένων από το 
Υπουργείο Πολιτισμού και Αθλητισμού νομικών προ-
σώπων. Η απόφαση του παρόντος άρθρου πρέπει να 
Τεύχος Α’ 224/02.12.2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
9683
είναι ειδικά αιτιολογημένη ως προς την αναγκαιότητα, 
για την εύρυθμη λειτουργία και ασφάλεια, στελέχωσης 
αρχαιολογικών χώρων και μουσείων και να αναφέρεται 
ειδικώς στην ύπαρξη πιστώσεων στον προϋπολογισμό 
του Υπουργείου.
Άρθρο 48
Συνυπηρέτηση υπαλλήλων στην αλλοδαπή
Επιτρέπεται, ύστερα από αίτηση, η απόσπαση υπαλλή-
λου δημοσίων υπηρεσιών, Ν.Π.Δ.Δ, Ο.Τ.Α. α΄ και β΄ βαθ-
μού για συνυπηρέτηση με υπάλληλο, σύζυγο ή συμβιού-
ντα, κατά την έννοια του άρθρου 1 του Ν. 4356/2015, που 
υπηρετεί σε Υπηρεσία ή Αρχή Εξωτερικού. Η απόσπαση 
διενεργείται στην υπηρεσία που είναι τοποθετημένος 
ο/η σύζυγος ή ο συμβιών ή σε άλλη υπηρεσία της ίδιας 
πόλης ή περιοχής, για όσο διάστημα εξυπηρετείται η 
ανάγκη της συνυπηρέτησης, με κοινή απόφαση των οι-
κείων Υπουργών, μετά από γνώμη του προϊστάμενου 
της  οικείας  διπλωματικής  ή  προξενικής  αρχής,  στην 
περίπτωση που η απόσπαση γίνεται σε αυτήν. Οι απο-
σπώμενοι, κατά τις διατάξεις του παρόντος, υπάλληλοι, 
λαμβάνουν αποκλειστικά τις αποδοχές εσωτερικού από 
το φορέα προέλευσης και δεν δικαιούνται επιδόματος 
υπηρεσίας αλλοδαπής.
Άρθρο 49
Έναρξη ισχύος
Η ισχύς του παρόντος νόμου αρχίζει από τη δημοσί-
ευσή του στην Εφημερίδα της Κυβερνήσεως, εκτός αν 
ορίζεται διαφορετικά στις επιμέρους διατάξεις του.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου 
του Κράτους.
Αθήνα, 2 Δεκεμβρίου 2016
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ
Εσωτερικών 
ΠΑΝΑΓΙΩΤΗΣ ΣΚΟΥΡΛΕΤΗΣ 
Εθνικής Άμυνας 
ΠΑΝΑΓΙΩΤΗΣ ΚΑΜΜΕΝΟΣ 
Οι Υπουργοί
Οικονομίας και Ανάπτυξης 
ΔΗΜΟΣ ΠΑΠΑΔΗΜΗΤΡΙΟΥ 
Αναπληρωτής Υπουργός 
Εθνικής Άμυνας 
ΔΗΜΗΤΡΙΟΣ ΒΙΤΣΑΣ 
Εργασίας, Κοινωνικής Ασφάλισης 
και Κοινωνικής Αλληλεγγύης 
ΕΥΤΥΧΙΑ ΑΧΤΣΙΟΓΛΟΥ 
Εξωτερικών 
ΝΙΚΟΛΑΟΣ ΚΟΤΖΙΑΣ 
Ψηφιακής Πολιτικής,
Τηλεπικοινωνιών και Ενημέρωσης
ΝΙΚΟΛΑΟΣ ΠΑΠΠΑΣ
Παιδείας, Έρευνας
και Θρησκευμάτων
ΚΩΝΣΤΑΝΤΙΝΟΣ ΓΑΒΡΟΓΛΟΥ
Δικαιοσύνης, Διαφάνειας
και Ανθρωπίνων Δικαιωμάτων
ΣΤΑΥΡΟΣ ΚΟΝΤΟΝΗΣ
Οικονομικών 
ΕΥΚΛΕΙΔΗΣ ΤΣΑΚΑΛΩΤΟΣ 
Αναπληρωτής Υπουργός
Οικονομικών 
ΓΕΩΡΓΙΟΣ ΧΟΥΛΙΑΡΑΚΗΣ 
Υγείας
ΑΝΔΡΕΑΣ ΞΑΝΘΟΣ
Διοικητικής Ανασυγκρότησης 
ΟΛΓΑ ΓΕΡΟΒΑΣΙΛΗ 
Επικρατείας 
ΑΛΕΞΑΝΔΡΟΣ ΦΛΑΜΠΟΥΡΑΡΗΣ 
Επικρατείας
ΧΡΙΣΤΟΦΟΡΟΣ ΒΕΡΝΑΡΔΑΚΗΣ
Επικρατείας
ΔΗΜΗΤΡΙΟΣ ΤΖΑΝΑΚΟΠΟΥΛΟΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 2 Δεκεμβρίου 2016
Ο επί της Δικαιοσύνης Υπουργός
ΣΤΑΥΡΟΣ ΚΟΝΤΟΝΗΣ
9686
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 224/02.12.2016
Την ευθύνη για την εκτύπωση, διαχείριση και κυκλοφορία των φύλλων της Εφημερίδας της 
Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο το 
οποίο αποτελεί δημόσια υπηρεσία η οποία υπάγεται στο Υπουργείο Εσωτερικών και Διοικη-
τικής Ανασυγκρότησης. Το Εθνικό Τυπογραφείο έχει επίσης την ευθύνη για την κάλυψη των 
εκτυπωτικών αναγκών του Δημοσίου. (Ν. 3469/2006, Α΄ 131).
1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)
Η ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για 
τα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η 
δυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλ-
λεται ηλεκτρονικά με τη συμπλήρωση ειδικής φόρμας.
Η έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από 
το τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα 
ΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ 
από 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή 
μέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο 
κατά 0,30€ για κάθε επιπλέον οκτασέλιδο ή μέρος αυτού.
Τρόπος αποστολής κειμένων προς δημοσίευση
-  Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς 
του δημόσιου τομέα, αποστέλλονται στην διεύθυνση webmaster.et@et.gr με  χρήση 
προηγμένης ψηφιακής υπογραφής και χρονοσήμανσης.
-  Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική δι-
εύθυνση dds@et.gr με τη χρήση απλού ηλεκτρονικού ταχυδρομείου.
-  Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογρα-
φή, μπορούν να αποστέλλουν ταχυδρομικά ή να καταθέτουν  με εκπρόσωπό τους κείμε-
να προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.
Πληροφορίες  σχετικά  με  την  αποστολή/κατάθεση  εγγράφων  προς  δημοσίευση,  την 
πώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε 
στην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συν-
δρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την 
πορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύμα-
τος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προ-
ϋποθέσεις δημοσίευσης. 
2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του 
Το Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει 
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους 
αλληλογραφίας, κ.ά. Επίσης σχεδιάζει και κατασκευάζει σφραγίδες. 
E    
Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30
Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας:  helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr
*01002240212160020*

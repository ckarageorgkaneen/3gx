1389
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 48
 7 Μαρτίου 2012
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 23
Οργανισμός του Δικηγορικού Συλλόγου
Θεσσαλονίκης.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
     Έχοντας υπόψη:
1. Τις διατάξεις:
α) του άρθρου 20 του ν.2503/1997 «Διοίκηση, οργάνω−
ση, στελέχωση της Περιφέρειας, ρύθμιση θεμάτων για 
την τοπική αυτοδιοίκηση και άλλες διατάξεις» (Α΄ 107).
β) Του άρθρου 90 του Κώδικα Νομοθεσίας για την 
Κυβέρνηση και τα Κυβερνητικά Όργανα που κυρώθη−
κε με το άρθρο πρώτο του Προεδρικού Διατάγματος 
63/2005 (Α΄ 98).
γ) Του άρθρου 235 του ν.δ/τος 3026/1954 «Περί του 
Κωδικός των Δικηγόρων» (Α΄ 235).
2.  Τη  με  αριθ.  23564/25.11.2011  κοινή  απόφαση  του 
Πρωθυπουργού και του Υπουργού Διοικητικής Μεταρ−
ρύθμισης και Ηλεκτρονικής Διακυβέρνησης «Ανάθεση 
αρμοδιοτήτων στους Υφυπουργούς Διοικητικής Μεταρ−
ρύθμισης και Ηλεκτρονικής Διακυβέρνησης, Κωνσταντί−
νο Ρόβλια και Παντελή Τζωρτζάκη» (Β΄ 2741).
3. Τη με αριθ. Υ25/6.12.2011 απόφαση του Πρωθυπουρ−
γού  «Καθορισμός  αρμοδιοτήτων  των  Αναπληρωτών 
Υπουργών Οικονομικών Φίλιππου Σαχινίδη και Παντελή 
Οικονόμου» (Β΄ 2792).
4. Το με αριθ. πρωτ. 10583/5.7.2010 έγγραφο του Δικη−
γορικού Συλλόγου Θεσσαλονίκης, με το οποίο υποβάλ−
λεται σχέδιο Οργανισμού του Συλλόγου αυτού.
5. Το γεγονός ότι με το παρόν διάταγμα δεν προκαλεί−
ται δαπάνη σε βάρος του Κρατικού Προϋπολογισμού.
6. Τη με αριθ. 118/2011 γνωμοδότηση του Συμβουλίου 
της Επικρατείας με πρόταση των Υπουργών Διοικητικής 
Μεταρρύθμισης και Ηλεκτρονικής Διακυβέρνησης, Οικο−
νομικών και Δικαιοσύνης, Διαφάνειας και Ανθρωπίνων 
Δικαιωμάτων, αποφασίζουμε:
Άρθρο 1
Συγκρότηση υπηρεσιών
Ο Δικηγορικός Σύλλογος Θεσσαλονίκης συγκροτείται 
από τις ακόλουθες οργανικές μονάδες:
1. Τη Διεύθυνση Διοικητικού.
2. Τη Διεύθυνση Οικονομικών Υπηρεσιών.
3. Τη Διεύθυνση Δικηγορικού Λειτουργήματος.
4. Το Αυτοτελές Τμήμα Μηχανοργάνωσης, Προγραμ−
ματισμού και Αναπτυξιακών μελετών.
5. Το Αυτοτελές Τμήμα Τύπου και Δημοσίων Σχέσεων.
Άρθρο 2
Διάρθρωση και αρμοδιότητες της
Διεύθυνσης Διοικητικού
Οι αρμοδιότητες της Διεύθυνσης Διοικητικού κατα−
νέμονται στα Τμήματα που τη συγκροτούν, ως ακο−
λούθως:
α) Αρμοδιότητες Τμήματος Διοίκησης.
Η υπηρεσιακή κατάσταση του προσωπικού, η οργά−
νωση των υπηρεσιών, η επεξεργασία στοιχείων και η 
εκτίμηση των αναγκών σε προσωπικό του Συλλόγου 
καθώς και η ανάληψη δράσεων διαχείρισης ανθρώπινων 
πόρων. Η διαχείριση των εκδόσεων του Συλλόγου. 
β) Αρμοδιότητες Τμήματος Γραμματείας.
Η γραμματειακή υποστήριξη και η διεκπεραίωση της 
αλληλογραφίας του Προεδρείου και του Διοικητικού Συμ−
βουλίου. Η τήρηση του γενικού αρχείου του Συλλόγου, 
η διακίνηση της αλληλογραφίας. Η οργάνωση και δια−
χείριση της βιβλιοθήκης του Συλλόγου. Η βεβαίωση του 
γνησίου της υπογραφής και η επικύρωση αντιγράφων. 
γ) Αρμοδιότητες Τμήματος Τεχνικής Υποστήριξης.
Η συντήρηση και επισκευή ζημιών του κτηρίου, των 
εγκαταστάσεων, των συσκευών, των μηχανημάτων και 
των επίπλων. Η επιμέλεια για την καθαριότητα των 
χώρων και των γραφείων του Συλλόγου.
Άρθρο 3
Διάρθρωση και αρμοδιότητες της 
Διεύθυνσης Οικονομικών Υπηρεσιών
Οι αρμοδιότητες της Διεύθυνσης Οικονομικών Υπη−
ρεσιών κατανέμονται στα Τμήματα που τη συγκροτούν, 
ως ακολούθως: 
α) Αρμοδιότητες Τμήματος Οικονομικού Προγραμ−
ματισμού
Η κατάρτιση του προϋπολογισμού και η επιμέλεια 
εκτέλεσής του. Η σύνταξη του απολογισμού. Η κατάρ−
τιση συμβάσεων έργου και προμηθειών και η παρα−
κολούθηση της εκτέλεσης των έργων. Η σύνταξη σε 
συνεργασία με το Τμήμα Μισθοδοσίας και Λογιστηρίου, 
της ετήσιας απογραφής, η παρακολούθηση των χρη−
ματοοικονομικών μεγεθών του Συλλόγου και η ευθύνη 
1390 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
διαχείρισης των περιουσιακών του στοιχείων. Η πραγ−
ματοποίηση οικονομικών αναλύσεων. Η διαχείριση των 
δικαιωμάτων του Συλλόγου από τις προεισπράξεις των 
δικηγορικών αμοιβών και η απόδοση των ποσοστών 
αμοιβής στους δικαιούχους δικηγόρους. Η είσπραξη των 
συνδρομών των εκδόσεων του Συλλόγου. 
β) Αρμοδιότητες Τμήματος Μισθοδοσίας και Λογι−
στηρίου
Η εκκαθάριση των αποδοχών των υπαλλήλων του 
Συλλόγου. Η τήρηση και η ενημέρωση των λογιστικών 
βιβλίων. Η σύνταξη του ετήσιου Ισολογισμού με τα Απο−
τελέσματα Χρήσεως. Η απόδοση φόρων και τελών στην 
αρμόδια Δ.Ο.Υ. Η επεξεργασία στατιστικών στοιχείων 
και μελετών σχετικών με τα οικονομικά μεγέθη του 
Συλλόγου.
Άρθρο 4 
Διάρθρωση και αρμοδιότητες της
Διεύθυνσης Δικηγορικού Λειτουργήματος
Οι αρμοδιότητες της Διεύθυνσης Δικηγορικού Λει−
τουργήματος κατανέμονται στα Τμήματα που τη συ−
γκροτούν, ως ακολούθως:
α) Αρμοδιότητες Τμήματος Δικηγόρων
Η  τήρηση  μητρώου,  φακέλων  και  στοιχείων  που 
αφορούν στην άσκηση του λειτουργήματος των μελών 
του Συλλόγου. Η τήρηση στοιχείων που αφορούν τους 
ασκούμενους δικηγόρους. Η τήρηση φακέλων και βιβλί−
ων σχετικών με τη λειτουργία των Πρωτοβάθμιων και 
Δευτεροβάθμιων Επιτροπών Μητρώου. Η σύνταξη των 
πινάκων αυτεπαγγέλτως διοριστέων συνηγόρων και η 
παραλαβή αιτήσεων πολιτών για νομική βοήθεια. Η επο−
πτεία της λειτουργίας του ειδικού διανεμητικού λογα−
ριασμού καθώς και θεσμών όπως των συνδίκων πτωχεύ−
σεως, των κηδεμόνων σχολάζουσας κληρονομιάς, των 
απαλλοτριώσεων και της ισότητας των κακοποιημένων 
ατόμων. Η εποπτεία και διαχείριση της χορήγησης δα−
νείων από τον Τομέα Ασφάλισης Νομικών του Ενιαίου 
Ταμείου Ανεξάρτητα Απασχολουμένων (Ε.Τ.Α.Α.). 
β) Αρμοδιότητες Τμήματος Πειθαρχικού
Η εποπτεία της λειτουργίας των Πειθαρχικών Συμβου−
λίων και η τήρηση των σχετικών βιβλίων και φακέλων 
που αφορούν την πειθαρχική και τυχόν ποινική κατά−
σταση των μελών του Συλλόγου.
Άρθρο 5
Αρμοδιότητες τον Αυτοτελούς Τμήματος
Μηχανοργάνωσης, Προγραμματισμού
και Αναπτυξιακών Μελετών
Η υποστήριξη των λογισμικών συστημάτων και του 
ηλεκτρονικού εξοπλισμού του Συλλόγου. Η συντήρηση 
της βάσης δεδομένων και του ηλεκτρονικού αρχείου των 
εγγράφων. Η εποπτεία της λειτουργικής ετοιμότητας 
των ηλεκτρονικών συστημάτων. Η επιμέλεια εκπαίδευ−
σης του προσωπικού στη λειτουργία των ηλεκτρονικών 
υπολογιστών.
Η μελέτη, ο σχεδιασμός και η ανάπτυξη νέων πληρο−
φορικών συστημάτων των υπηρεσιών του Συλλόγου. Η 
εφαρμογή προηγμένων τεχνολογιών στις υπηρεσίες 
εσωτερικής λειτουργίας. Η εκπόνηση μελετών σκοπιμό−
τητας για την προμήθεια εφαρμοσμένων τεχνολογιών. 
Η κατάρτιση και παρακολούθηση του ετήσιου προϋπο−
λογισμού μηχανοργάνωσης.
(5)
(1)
(2)
(2)
(6)
Άρθρο 6
Αρμοδιότητες του Αυτοτελούς Τμήματος Τύπου
και Δημοσίων Σχέσεων
Η επικοινωνία με τα Μέσα Μαζικής Επικοινωνίας, η 
σύνταξη δελτίων τύπου και η οργάνωση συνεντεύξεων 
τύπου του Συλλόγου. Η διοργάνωση και η επιμέλεια 
προβολής σεμιναρίων, ημερίδων, συνεδρίων και εν γένει 
δραστηριοτήτων του Συλλόγου. Η επικοινωνία και η 
αλληλογραφία με νομικούς φορείς, τους Δικηγορικούς 
Συλλόγους στην Ελλάδα και στο εξωτερικό και η οργά−
νωση επίσημων αποστολών του Συλλόγου στην Ελλάδα 
και στο εξωτερικό.
Άρθρο 7 
Προσωπικό του Συλλόγου
Οι θέσεις των μόνιμων υπαλλήλων του Συλλόγου είναι 
τριάντα επτά (37) και κατανέμονται σε κατηγορίες και 
κλάδους ως εξής:
1. Κλάδος ΠΕ Διοικητικός − Οικονομικός, θέσεις πέντε 
2. Κλάδος ΠΕ Πληροφορικής, θέσεις δύο (2)
3. Κλάδος ΠΕ Μεταφραστών − Διερμηνέων, θέση μία 
4. Κλάδος ΤΕ Διοικητικός − Λογιστικός, θέσεις τέσ−
σερις (4)
τέσσερις (14)
5. Κλάδος ΤΕ Πληροφορικής, θέσεις δύο (2)
6. Κλάδος ΤΕ Βιβλιοθηκονόμων, θέσεις δύο (2)
7. Κλάδος ΔΕ Διοικητικός − Λογιστικός, θέσεις δεκα−
8. Κλάδος ΔΕ Τεχνικός, θέση μία (1)
9. Κλάδος ΥΕ Βοηθητικού προσωπικού, θέση μια (1)
10. Κλάδος ΥΕ Προσωπικού καθαριότητας, θέσεις δύο 
11. Κλάδος ΥΕ Νυκτοφυλάκων, θέσεις τρεις (3)
Οι θέσεις των υπαλλήλων ιδιωτικού δικαίου αορίστου 
χρόνου είναι δέκα τέσσερις (14) και κατανέμονται σε 
κατηγορίες και κλάδους ως εξής:
1. Κλάδος ΠΕ Διοικητικός − Οικονομικός, θέσεις τέσ−
σερις (4)
2. Κλάδος ΤΕ Διοικητικός − Λογιστικός, θέσεις δύο 
3. Κλάδος ΤΕ Πληροφορικής, θέσεις δύο (2)
4. Κλάδος ΔΕ Διοικητικός − Λογιστικός, θέσεις έξι 
Άρθρο 8
Ειδικό επιστημονικό προσωπικό
Οι θέσεις του ειδικού επιστημονικού προσωπικού είναι 
δώδεκα (12). Στις θέσεις αυτές προσλαμβάνονται με 
σύμβαση ορισμένου χρόνου ο επιστημονικός επικεφαλής 
και οι επιστημονικοί συνεργάτες των νομικών εκδόσεων 
του Συλλόγου, καθώς επίσης και οι ειδικοί επιστήμονες 
για τη σύνταξη μελετών νομικού ενδιαφέροντος.
Άρθρο 9
Προϊστάμενοι οργανικών μονάδων
1. Στις Διευθύνσεις Διοικητικού, Οικονομικών Υπηρεσι−
ών και Δικηγορικού Λειτουργήματος προΐσταται υπάλ−
ληλος του κλάδου ΠΕ Διοικητικού−Οικονομικού.
2. Στο Αυτοτελές Τμήμα Μηχανοργάνωσης και Προ−
γραμματισμού προΐσταται υπάλληλος του κλάδου ΠΕ 
Πληροφορικής ή του κλάδου ΠΕ Διοικητικού− Οικονο−
μικού
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
1391
3. Στο Αυτοτελές Τμήμα Τύπου και Δημοσίων Σχέσε−
ων προΐσταται υπάλληλος του κλάδου ΠΕ Διοικητικού 
− Οικονομικού
4. Στα Τμήματα των ανωτέρω Διευθύνσεων προΐστα−
ται υπάλληλος του κλάδου ΠΕ Διοικητικού−Οικονομικού, 
εκτός από τα Τμήματα Γραμματείας και Μισθοδοσίας, 
στα οποία προΐσταται υπάλληλος του κλάδου ΤΕ Δι−
οικητικού− Λογιστικού και σε περίπτωση ελλείψεως 
αυτού, υπάλληλος του κλάδου ΔΕ Διοικητικού− Λογι−
στικού.
Άρθρο 10
Διοικητικό Συμβούλιο
1. Το Διοικητικό Συμβούλιο διοικεί και διαχειρίζεται 
όλες γενικά τις υποθέσεις του Συλλόγου σύμφωνα με 
τον Κώδικα Δικηγόρων.
2. Οι προϊστάμενοι των οργανικών μονάδων του Συλ−
λόγου τελούν υπό την άμεση εποπτεία του Διοικητικού 
Συμβουλίου, το οποίο, κατά τακτά χρονικά διαστήματα, 
ενημερώνουν για θέματα της αρμοδιότητάς τους.
Άρθρο 11
Υπηρεσιακή κατάσταση προσωπικού
Η εν γένει υπηρεσιακή κατάσταση των μόνιμων υπαλ−
λήλων του Συλλόγου υπάγεται στην αρμοδιότητα του 
Πρωτοβάθμιου Κοινού Υπηρεσιακού Συμβουλίου υπαλ−
λήλων Ν.Π.Δ.Δ. Υπουργείου Δικαιοσύνης, Διαφάνειας & 
Ανθρωπίνων Δικαιωμάτων.
Άρθρο 12
Μεταβατικές Διατάξεις
1. Το προσωπικό που υπηρετεί κατά την έναρξη ισχύος 
του παρόντος διατάγματος κατατάσσεται σε θέσεις 
αντίστοιχης κατηγορίας, κλάδου ή ειδικότητας και σχέ−
σης εργασίας.
2. Ο Διευθυντής του Συλλόγου που υπηρετεί κατά την 
έναρξη ισχύος του παρόντος, καταλαμβάνει τη θέση του 
Προϊσταμένου της Διεύθυνσης Διοικητικού.
3. Κάθε άλλη διάταξη, η οποία ρυθμίζει θέματα που 
περιλαμβάνονται στο παρόν διάταγμα, καταργείται.
Άρθρο 13
 Έναρξη ισχύος
Η ισχύς του παρόντος διατάγματος αρχίζει από τη 
δημοσίευσή του στην Εφημερίδα της Κυβερνήσεως.
Στον Υπουργό Δικαιοσύνης, Διαφάνειας και Ανθρωπί−
νων Δικαιωμάτων αναθέτουμε τη δημοσίευση και εκτέ−
λεση του παρόντος διατάγματος.
  Αθήνα, 28 Φεβρουαρίου 2012
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
  ΥΦΥΠ. ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ 
  ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ 
  ΚΩΝΣΤΑΝΤΙΝΟΣ ΡΟΒΛΙΑΣ 
ΑΝΑΠΛΗΡΩΤΗΣ
ΟΙΚΟΝΟΜΙΚΩΝ
ΦΙΛΙΠΠΟΣ ΣΑΧΙΝΙΔΗΣ
ΔΙΚΑΙΟΣΥΝΗΣ, ΔΙΑΦΑΝΕΙΑΣ  ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ
ΜΙΛΤΙΑΔΗΣ ΠΑΠΑΪΩΑΝΝΟΥ
1392 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:
Τεύχος
Ετήσια έκδοση Τριμηνιαία έκδοση Μηνιαία έκδοση
Α΄
Β΄
Γ΄
Υ.Ο.Δ.Δ.
Δ΄
150 €
300 €
50 €
50 €
110 €
40 €
80 €
−
−
30 €
15 €
30 €
−
−
−
Τεύχος
Α.Α.Π.
Ε.Β.Ι.
Α.Ε.Δ.
Δ.Δ.Σ.
Α.Ε.−Ε.Π.Ε.
Ετήσια έκδοση Τριμηνιαία έκδοση Μηνιαία έκδοση
110 €
100 €
5 €
200 €
−
30 €
−
−
−
−
-
-
-
20 €
100 €
•  Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 € 
προσαυξανόμενη κατά 1 € ανά 50 σελίδες.
Τεύχος
Έντυπη μορφή
Α΄
Β΄
Γ΄
Υ.Ο.Δ.Δ.
225 €
320 €
65 €
65 €
  ...
Τεύχος
Δ΄
Α.Α.Π.
Ε.Β.Ι.
Α.Ε.Δ.
Έντυπη μορφή
160 €
160 €
65 €
10 €
Τεύχος
Α.Ε.−Ε.Π.Ε.
Δ.Δ.Σ.
Α.Σ.Ε.Π.
Ο.Π.Κ.
Έντυπη μορφή
2.250 €
225 €
70 €
−
•   Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά 
τα ταχυδρομικά έξοδα.
•   Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005 
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται 
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
•  Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά 
και θα επιστρέφονται.
•  Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου 
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
•  Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
•   Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.
Πληροφορίες  για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.
Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή 
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr
ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30
*01000480703120004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

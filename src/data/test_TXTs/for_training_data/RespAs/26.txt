2865
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 126
 2 Αυγούστου 2010
  ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 70
Οργανισμός του Επιμελητηρίου Λακωνίας.
  Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
  Έχοντας υπόψη:
1. Τις διατάξεις του άρθρου 20 του Ν. 2503/97 «Διοί−
κηση, Οργάνωση, Στελέχωση της Περιφέρειας, Ρύθμιση 
θεμάτων για την Τοπική Αυτοδιοίκηση και άλλες δια−
τάξεις» (Α΄ 107).
2. Τις διατάξεις του άρθρου 3ζ του ν. 2081/1992 (Α΄ 
154) που προστέθηκε με το άρθρο 22 του ν. 3419/2005 
«Γενικό Εμπορικό Μητρώο (Γ.Ε.ΜΗ) και εκσυγχρονισμός 
της Επιμελητηριακής Νομοθεσίας» (Α΄ 297).
3. Τις διατάξεις του άρθρου 90 του Κώδικα της Νομο−
θεσίας για την Κυβέρνηση και τα Κυβερνητικά Όργανα 
που κυρώθηκε με το άρθρο πρώτο του Π.Δ. 63/2005 
(Α΄ 98).
4. Το Π.Δ. 185/2009 Ανασύσταση του Υπουργείου Οι−
κονομικών, συγχώνευση του Υπουργείου Οικονομίας και 
Οικονομικών με τα Υπουργεία Ανάπτυξης και Εμπορικής 
Ναυτιλίας, Αιγαίου και Νησιωτικής Πολιτικής και μετο−
νομασία του σε Υπουργείο Οικονομίας, Ανταγωνιστικό−
τητας και Ναυτιλίας .....» (Α΄ 213).
5. Την αρ. 2672/3−12−2009 Κοινή απόφαση του Πρωθυ−
πουργού και του Υπουργού Οικονομικών «Καθορισμός 
αρμοδιοτήτων του Υφυπουργού Οικονομικών Φίλιππου 
Σαχινίδη» (Β΄ 2408).
6. Την αρ. 5/7−7−2008 απόφαση του Διοικητικού Συμ−
βουλίου του Επιμελητηρίου Λακωνίας.
7. Το γεγονός ότι από τις διατάξεις του παρόντος 
διατάγματος δεν προκαλείται δαπάνη σε βάρος του 
κρατικού προϋπολογισμού. Προκαλείται ετήσια δαπά−
νη σε βάρος του προϋπολογισμού του Επιμελητηρίου 
Λακωνίας ύψους 5.250,00 € για το τρέχον έτος, η οποία 
καλύπτεται από τις εγκεκριμένες πιστώσεις του Προϋ−
πολογισμού. Για τα επόμενα έτη η δαπάνη, η οποία δεν 
μπορεί να προσδιορισθεί επακριβώς λόγω πραγματικών 
γεγονότων (μισθοί προσωπικού κ.ά), καλύπτεται από 
ανάλογες πιστώσεις που εγγράφονται κατ’ έτος στον 
Προϋπολογισμό του Επιμελητηρίου.
8. Την αρ. 256/2009 γνωμοδότηση του Συμβουλίου της 
Επικρατείας με πρόταση του Υπουργού Εσωτερικών, 
Αποκέντρωσης και Ηλεκτρονικής Διακυβέρνησης, του 
Υφυπουργού Οικονομικών και της Υπουργού Οικονομίας, 
Ανταγωνιστικότητας και Ναυτιλίας, αποφασίζουμε:
Άρθρο 1
Αποστολή του Επιμελητηρίου Λακωνίας
1. Το Επιμελητήριο Λακωνίας, είναι νομικό πρόσωπο 
δημοσίου δικαίου (ν.π.δ.δ.) με έδρα το Γύθειο και απο−
τελεί υποχρεωτική αυτοτελή και ανεξάρτητη ένωση 
φυσικών και νομικών προσώπων που ασκούν εμπορική, 
βιομηχανική, βιοτεχνική και επαγγελματική δραστηριό−
τητα στην περιφέρεια του Νομού Λακωνίας.
2. Σκοπός του νομικού αυτού προσώπου είναι: α) η 
προστασία και η ανάπτυξη του εμπορίου, της βιομηχα−
νίας, της βιοτεχνίας και των επαγγελμάτων στην περι−
φέρεια του, μέσα στα πλαίσια των συμφερόντων της 
Εθνικής Οικονομίας, καθώς και η οικονομική πρόοδος 
της περιφέρειας αυτής, β) η παροχή γνωμοδοτήσεων 
και πληροφοριών για κάθε θέμα οικονομικού περιεχομέ−
νου στην πολιτεία με γνώμονα πάντοτε την οικονομική 
ανάπτυξη της περιφέρειας του και την εξυπηρέτηση 
του γενικότερου συμφέροντος της Εθνικής Οικονομίας 
και προς τα μέλη του καθώς και προς κάθε ενδιαφε−
ρόμενο.
Άρθρο 2 
Διάρθρωση Υπηρεσιών
Οι Υπηρεσίες του Επιμελητηρίου Λακωνίας λειτουρ−
γούν σε επίπεδο Διεύθυνσης, η οποία συγκροτείται ως 
εξής:
α) Τμήμα Ενημέρωσης και Τεκμηρίωσης
β) Τμήμα Διοικητικού − Οικονομικού.
γ) Τμήμα Μητρώου − Μηχανογραφικών Εφαρμογών.
Άρθρο 3
Αρμοδιότητες Υπηρεσιών
Α΄. Στην Αρμοδιότητα του Τμήματος Ενημέρωσης − 
Τεκμηρίωσης ανήκουν:
1. Η μελέτη κάθε θέματος που αφορά τη βιομηχανία, 
το εμπόριο, τη βιοτεχνία και τα επαγγέλματα με σκοπό 
την ενάσκηση του γνωμοδοτικού έργου του Επιμελη−
τηρίου.
2. Η παρακολούθηση κάθε θέματος που αναφέρεται 
στο εισαγωγικό και εξαγωγικό εμπόριο της χώρας, κα−
θώς και στη βιομηχανία και βιοτεχνία της περιφέρειας 
του Επιμελητηρίου, η ενημέρωση των ενδιαφερόμενων 
2866 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
μελών επί των εκάστοτε ισχυουσών διατάξεων και η 
εισήγηση στις αρμόδιες αρχές για τα παραπάνω θέ−
ματα.
3. Η στατιστική παρακολούθηση της εμπορικής, βιομη−
χανικής, βιοτεχνικής κίνησης, η συγκέντρωση και η με−
λέτη όλων των στατιστικών στοιχείων των εκδιδομένων 
από όλες τις αρμόδιες υπηρεσίες, η δημοσιοποίηση των 
στοιχείων αυτών και των πορισμάτων της μελέτης.
4. Η κατάρτιση προγράμματος επί της πορείας και της 
δραστηριότητας του Επιμελητηρίου ως συμβουλευτικού 
και γνωμοδοτικού οργάνου της πολιτείας και ως φορέα 
ανάπτυξης και προαγωγής του εμπορίου, της βιομηχα−
νίας, της βιοτεχνίας και των επαγγελμάτων.
5. Η μελέτη και η πρόταση μέτρων για την απλούστευ−
ση των διαδικασιών που ακολουθεί το Επιμελητήριο 
με σκοπό την αύξηση της παραγωγικότητας και την 
ταχύτερη εξυπηρέτηση των συναλλασσομένων.
6. Η προπαρασκευή της συμμετοχής του Επιμελητηρί−
ου σε συνέδρια στο εσωτερικό και το εξωτερικό, καθώς 
και σε εμπορικές αποστολές.
7. Η καταγραφή των επιτόπιων εμπορικών συνηθειών 
και εμπορικών εθίμων και η απονομή βραβείων ή τι−
μητικών διακρίσεων σε διακεκριμένες επιχειρηματικές 
δραστηριότητες της περιφέρειας του Επιμελητηρίου.
8. Η σύσταση εταιρειών μη κερδοσκοπικού χαρακτήρα, 
είτε αυτοτελώς, είτε με άλλους φορείς, για την εφαρμο−
γή κάθε μορφής προγραμμάτων της Ευρωπαϊκής Ένω−
σης, καθώς και για την εκπλήρωση οποιουδήποτε άλλου 
Επιμελητηριακού σκοπού, ως η διαχείριση βιομηχανικών 
ζωνών, εμπορικών κέντρων, εκθετηρίων χώρων κ.α.
9. Η σύνταξη, έκδοση και διεκπεραίωση της επαγγελ−
ματικής εφημερίδας και του ενημερωτικού δελτίου του 
Επιμελητηρίου σε έντυπη και ηλεκτρονική μορφή.
10. Η έρευνα της αγοράς, η καταγραφή και η μελέτη 
των προβλημάτων που ανακύπτουν στον τομέα του 
εμπορίου, της βιοτεχνίας και των επαγγελμάτων, από 
τη λειτουργία λαϊκών αγορών, θρησκευτικών εμποροπα−
νηγύρεων και παρόμοιων εκδηλώσεων στην περιφέρεια 
του Επιμελητηρίου.
11. Η οργάνωση συνεδρίων, σεμιναρίων, εκπαιδευτικών 
προγραμμάτων και εκθεσιακών εκδηλώσεων στο εσω−
τερικό και εξωτερικό, σε συνεργασία με τις αρμόδιες 
κρατικές υπηρεσίες και άλλους φορείς.
12. Η παροχή οικονομοτεχνικών, φοροτεχνικών συμ−
βουλών και υπηρεσιών που σχετίζονται με αναπτυξιακά, 
επενδυτικά και χρηματοδοτικά προγράμματα.
13. Η δημιουργία ιστοσελίδας του Επιμελητηρίου και 
η συνεχής ενημέρωσή της.
συμπεριφοράς των μελών του Επιμελητηρίου, που δρα−
στηριοποιούνται στον τομέα αυτό.
20. Η συνεργασία του Επιμελητηρίου με άλλους φορείς 
σε θέματα τουριστικής ανάπτυξης και η διοργάνωση 
σχετικών σεμιναρίων, συνεδρίων, Εθνικών, Ευρωπαϊκών 
και Διεθνών εκδηλώσεων.
21. Η ανάληψη πρωτοβουλιών μελέτης και έρευνας 
θεμάτων τουρισμού και πολιτιστικής δράσης.
22. Η ενίσχυση της διασύνδεσης πολιτιστικών εκδη−
λώσεων με επιχειρηματικά ενδιαφέροντα.
23. Η αυτοτελής ή συμπληρωματική ενίσχυση, συμμε−
τοχή και επιχορήγηση διαφόρων τουριστικών και πολι−
τιστικών κέντρων του νομού Λακωνίας.
Β΄. Στην αρμοδιότητα του Τμήματος Διοικητικού − Οι−
κονομικού ανήκουν:
1. Ο χειρισμός όλων των θεμάτων υπηρεσιακής κατά−
στασης του προσωπικού.
2. Η επεξεργασία στοιχείων για την αριθμητική σύν−
θεση και τις αριθμητικές μεταβολές του προσωπικού, 
η διακρίβωση των αναγκών εκπαίδευσης αυτού, καθώς 
και η εφαρμογή προγραμμάτων εκπαίδευσής του, στο 
εσωτερικό και εξωτερικό στα πλαίσια της ισχύουσας 
σχετικής νομοθεσίας.
3. Η τήρηση του γενικού πρωτοκόλλου των εισερ−
χομένων και εξερχόμενων εγγράφων, η διακίνηση της 
αλληλογραφίας, δακτυλογράφηση, αναπαραγωγή εγ−
γράφων σε έντυπη και ηλεκτρονική μορφή.
4. Η βεβαίωση του γνήσιου της υπογραφής του προ−
σωπικού, ως και η θεώρηση του ομοίου και γνησίου της 
υπογραφής των μελών του Επιμελητηρίου καθώς και η 
επικύρωση αντιγράφων.
5. Η τήρηση των πρακτικών συνεδριάσεων της διοι−
κητικής επιτροπής και του διοικητικού συμβουλίου του 
Επιμελητηρίου σε έντυπη και ηλεκτρονική μορφή.
6. Η φύλαξη και ο καθαρισμός των χώρων του Επι−
μελητηρίου.
7. Η κατάρτιση και τροποποίηση του προϋπολογισμού 
και απολογισμού του Επιμελητηρίου.
8. Η διαχείριση κάθε δαπάνης, η εκκαθάριση των απο−
δοχών και γενικά των αποζημιώσεων του προσωπικού.
9. Η είσπραξη κάθε εσόδου.
10. Η προμήθεια υπηρεσιών και αγαθών, σύμφωνα με 
την ισχύουσα νομοθεσία, καθώς και η διαχείριση του 
υλικού της υπηρεσίας.
11. Η εκτέλεση εργασιών (επισκευή και συντήρηση 
κτιριακών εγκαταστάσεων και μηχανολογικού εξοπλι−
σμού).
12. Η διαχείριση και η εκποίηση κάθε περιουσιακού 
14. Η μετάφραση ξενόγλωσσων υπηρεσιακών εγγρά−
στοιχείου του Επιμελητηρίου.
φων, (προτάσεις, εισηγήσεις, κείμενα, κ.ά.).
15. Η λειτουργία βιβλιοθήκης και ο εμπλουτισμός της 
με επίκαιρο υλικό σε έντυπη και ηλεκτρονική μορφή.
16. Η διακίνηση της ηλεκτρονικής ή μη αλληλογραφίας 
και της εφημερίδας − Δελτίου του Επιμελητηρίου.
17. Η τήρηση ευρετηρίου των υφισταμένων Πρωτοβάθ−
μιων και Δευτεροβάθμιων επαγγελματικών οργανώσεων, 
συνεταιρισμών, ενώσεων κ.λπ.
18. Η διαχείριση και υλοποίηση αναπτυξιακών και επεν−
δυτικών προγραμμάτων, κοινοτικών και εθνικών.
19. Η ανάπτυξη του Τουρισμού ως παράγοντα οικονο−
μικής ανάπτυξης και η παρακολούθηση της τουριστικής 
13. Η παρακολούθηση των οικονομικών δεδομένων 
που διέπεται από το κλαδικό λογιστικό σχέδιο ν.π.δ.δ, 
σύμφωνα με την ισχύουσα νομοθεσία.
Γ΄. Στην αρμοδιότητα του Τμήματος Μητρώου − Μη−
χανογραφικών Εφαρμογών ανήκουν:
1. Η τήρηση των μητρώων μελών του Επιμελητηρίου 
(γενικού και ειδικών μητρώων), η συνεχής ενημέρωσή 
τους, η έκδοση σχετικών πιστοποιητικών και βεβαιώ−
σεων.
2. Η παραλαβή και ο έλεγχος δικαιολογητικών των 
υπόχρεων για εγγραφή στα μητρώα του Επιμελητηρίου, 
ως και κάθε μεταβολή ή διαγραφή.
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
2867
3. Ο έλεγχος επωνυμίας και διακριτικού τίτλου κάθε 
μορφής επιχειρήσεων του Επιμελητηρίου.
4. Η έκδοση άδειας των εγγεγραμμένων στα ειδικά 
μητρώα του Επιμελητηρίου, (Ασφαλιστικοί Σύμβουλοι, 
Ασφαλιστικοί Πράκτορες, Μεσίτες Ασφαλίσεων, Συντο−
νιστές Ασφαλιστικών Συμβούλων κ.α.).
5. Οι ενέργειες για την εφαρμογή του νόμου περί 
Εμπορικών Αντιπροσώπων.
6. Η έκδοση πιστοποιητικών προελεύσεως και βεβαι−
ώσεως τιμών.
7. Η διενέργεια διαιτησιών, πραγματογνωμοσυνών, 
δειγματοληψιών και η επίλυση εμπορικών διαφορών 
σύμφωνα με την ισχύουσα νομοθεσία.
8. Η σύνταξη των εκλογικών καταλόγων για την ανά−
δειξη Διοίκησης του Επιμελητηρίου και κάθε σχετική 
εργασία με τις εκλογές.
9. Η πλήρης κάλυψη των μηχανογραφικών αναγκών 
της υπηρεσίας από πλευράς ανάλυσης, σχεδίασης, προ−
γραμματισμού, τεκμηρίωσης υλοποίησης των εφαρμο−
γών του και σύνταξης ειδικών τεχνικών μελετών και 
μελετών σκοπιμότητας.
Άρθρο 4
Διάρθρωση μονίμων θέσεων
Οι θέσεις του μόνιμου προσωπικού κατά κατηγορίες 
και κλάδους ορίζονται ως εξής:
ΚΑΤΗΓΟΡΙΑ Π.Ε.
Κλάδος Π.Ε. Διοικητικού − Οικονομικού  Θέσεις δυο (2)
Κλάδος Π.Ε. Πληροφορικής, 
ειδικότητας Επιστήμης των Η/Υ  
ΚΑΤΗΓΟΡΙΑ Τ.Ε.
Κλάδος Τ.Ε. Διοικητικού − Λογιστικού  Θέση μία (1)
Θέση μία (1)
ΚΑΤΗΓΟΡΙΑ Δ.Ε.
Κλάδος Δ.Ε. Διοικητικών − Γραμματέων  Θέσεις δύο (2)
Κλάδος Δ.Ε. Πληροφορικής 
ειδικότητας Χειριστών Η/Υ 
ΚΑΤΗΓΟΡΙΑ Υ.Ε.
Κλάδος Υ.Ε. Επιμελητών 
Θέση μία (1)
Θέση μία (1)
Άρθρο 5 
Προσόντα Διορισμού
Προσόντα διορισμού σε θέσεις μόνιμου προσωπικού 
ορίζονται τα κατά κλάδο και ειδικότητα προβλεπόμενα 
στις διατάξεις του π.δ. 50/2001 (Α΄39), όπως ισχύει.
Πρόσθετα προσόντα πρόσληψης καθορίζονται με την 
σχετική προκήρυξη πρόσληψης προσωπικού.
Άρθρο 6
Προϊστάμενοι Υπηρεσιών
1.  Της  Διεύθυνσης  του  Επιμελητηρίου  Λακωνίας, 
προΐσταται υπάλληλος του κλάδου Π.Ε. Διοικητικού − 
Οικονομικού. Εν ελλείψει υπαλλήλου κλάδου ΠΕ, της 
Διεύθυνσης προΐσταται υπάλληλος του κλάδου Τ.Ε. Δι−
οικητικού −Λογιστικού και εν ελλείψει αυτού, υπάλληλος 
του κλάδου Δ.Ε. Διοικητικών Γραμματέων.
2. Των Τμημάτων του Επιμελητηρίου Λακωνίας, πλην 
του Τμήματος Μητρώου − Μηχανογραφικών Εφαρμογών, 
προΐσταται υπάλληλος κλάδου Π.Ε. Διοικητικού − Οικο−
νομικού και εν ελλείψει αυτού, υπάλληλος του κλάδου 
Τ.Ε. Διοικητικού − Λογιστικού και εν ελλείψει αυτού, 
υπάλληλος του κλάδου Δ.Ε. Διοικητικών Γραμματέων.
3. Του Τμήματος Μητρώου Μηχανογραφικών Εφαρ−
μογών προΐσταται υπάλληλος του κλάδου Π.Ε. Πληρο−
φορικής. Εν ελλείψει αυτού υπάλληλος του κλάδου Δ.Ε. 
Πληροφορικής.
Άρθρο 7
ΠΑΡΑΡΤΗΜΑ ΣΥΝΘΕΣΗΣ ΥΠΗΡΕΣΙΑΚΩΝ 
ΜΟΝΑΔΩΝ ΕΠΙΜΕΛΗΤΗΡΙΟΥ ΛΑΚΩΝΙΑΣ
ΔΙΑΚΡΙΣΗ ΘΕΣΕΩΝ ΜΟΝΙΜΩΝ ΥΠΑΛΛΗΛΩΝ ΚΑΤΑ 
ΚΑΤΗΓΟΡΙΑ ΕΚΠΑΙΔΕΥΣΗΣ ΚΑΙ ΚΛΑΔΟ
ΟΡΓΑΝΙΚΕΣ ΜΟΝΑΔΕΣ
ΚΑΤΗΓΟΡΙΑ 
ΚΑΤΗΓΟΡΙΑ 
ΚΑΤΗΓΟΡΙΑ 
ΚΑΤΗΓΟΡΙΑ
Π.Ε.
Τ.Ε.
Δ.Ε.
Υ.Ε.
ΣΥΝΟΛΟ
ΘΕΣΕΩΝ
ΚΑΤΑ 
ΜΟΝΑΔΑ
ΚΛΑΔΟΣ
ΚΛΑΔΟΣ
Π.Ε.
Π.Ε. 
ΔΙΟΙΚ−ΟΙΚ.
ΠΛΗΡΟΦ.
ΚΛΑΔΟΣ Τ.Ε. 
ΔΙΟΙΚ−ΛΟΓ.
ΚΛΑΔΟΣ
ΚΛΑΔΟΣ
ΚΛΑΔΟΣ
Δ.Ε. 
ΔΙΟΙΚ−
ΓΡΑΜ.
Δ.Ε. 
Υ.Ε. 
ΠΛΗΡΟΦ
ΕΠΙΜΕΛ.
Α. ΤΜΗΜΑ
ΕΝΗΜΕΡΩΣΗΣ−
ΤΕΚΜΗΡΙΩΣΗΣ
Β. ΤΜΗΜΑ ΔΙΟΙΚΗΤΙΚΟΥ −
ΟΙΚΟΝΟΜΙΚΟΥ
Γ. ΤΜΗΜΑ ΜΗΤΡΩΟΥ−
ΜΗΧΑΝΟΓΡΑΦΙΚΩΝ 
ΕΦΑΡΜΟΓΩΝ
ΣΥΝΟΛΟ ΘΕΣΕΩΝ 
ΚΑΤΑ ΚΛΑΔΟ
2
2
1
1
1
1
1
1
2
1
1
1
1
3
3
2
8
2868 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
Άρθρο 8
Μεταβατικές διατάξεις
Οι κατά τη δημοσίευση του παρόντος μόνιμοι υπάλ−
ληλοι  του  Επιμελητηρίου  Λακωνίας,  κατατάσσονται 
αυτοδίκαια σε θέσεις αντίστοιχες με τους κλάδους και 
τις κατηγορίες που προβλέπονται στο άρθρο 4 του 
παρόντος.
Άρθρο 9
Καταργούμενες διατάξεις
Το Π.Δ. 317/95 (Α΄171) «Περί οργανώσεως των υπη−
ρεσιών του Επιμελητηρίου Λακωνίας» και κάθε άλλη 
διάταξη που ρυθμίζει διαφορετικά τα της οργάνωσης 
των υπηρεσιών του Επιμελητηρίου και της διάρθρωσης 
των θέσεων του προσωπικού καταργούνται.
Η ισχύς του παρόντος διατάγματος αρχίζει από την 
Άρθρο 10
δημοσίευσή του στην Εφημερίδα της Κυβερνήσεως.
Στην Υπουργό Οικονομίας, Ανταγωνιστικότητας και 
Ναυτιλίας αναθέτουμε τη δημοσίευση και εκτέλεση του 
παρόντος διατάγματος.
  Αθήνα, 23 Ιουλίου 2010
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΣΩΤΕΡΙΚΩΝ, ΑΠΟΚΕΝΤΡΩΣΗΣ 
  ΚΑΙ ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ 
ΙΩΑΝΝΗΣ ΡΑΓΚΟΥΣΗΣ 
ΥΦΥΠΟΥΡΓΟΣ
ΟΙΚΟΝΟΜΙΚΩΝ
ΦΙΛΙΠΠΟΣ ΣΑΧΙΝΙΔΗΣ
ΟΙΚΟΝΟΜΙΑΣ, ΑΝΤΑΓΩΝΙΣΤΙΚΟΤΗΤΑΣ ΚΑΙ ΝΑΥΤΙΛΙΑΣ
ΛΟΥΚΙΑ − ΤΑΡΣΙΤΣΑ ΚΑΤΣΕΛΗ  
*01001260208100004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr  –  e-mail: webmaster.et@et.gr

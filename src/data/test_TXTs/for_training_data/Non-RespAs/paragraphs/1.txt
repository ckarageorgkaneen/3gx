Εάν είναι δυνατή η αναπλήρωση των απόντων τακτικών μελών και διαπιστώνεται απαρτία, τότε η Επιτροπή 
συνεδριάζει κανονικά σύμφωνα με τα οριζόμενα στον 
παρόντα Κανονισμό Λειτουργίας και τα αναπληρωματικά 
μέλη χρεώνονται τις υποθέσεις της ημερήσιας διάταξης 
των τακτικών μελών που αναπληρώνουν.Η συζήτηση και 
η λήψη απόφασης επ’ αυτών γίνεται αυθημερόν ή, κατ’ 
εξαίρεση και λόγω της συμμετοχής των αναπληρωματικών μελών, το αργότερο εντός πέντε (5) εργασίμων 
ημερών από τη συνεδρίαση της Επιτροπής.Στην περίπτωση αυτή, ενημερώνεται ο Διευθυντής της Αρχής 
Προσφυγών και συντάσσεται πρακτικό αναβολής, στο 
οποίο προσδιορίζεται η νέα ημερομηνία συζήτησης της 
υπόθεσης.Εάν είναι αδύνατη η αναπλήρωση των απόντων μελών της Επιτροπής, μετά την πάροδο εύλογου 
χρόνου αναμονής, ματαιώνεται η συνεδρίαση και συντάσσεται σχετικό πρακτικό που υπογράφεται από τα 
παρόντα μέλη, όπου διαπιστώνεται η έλλειψη απαρτίας 
και ενημερώνεται προς τούτο ο Διευθυντής της Αρχής 
Προσφυγών, καθώς και οι προσφεύγοντες που έχουν 
τυχόν προσκληθεί για την εξέταση των προσφυγών τους 
με την προφορική διαδικασία (διεξαγωγή συνέντευξης)
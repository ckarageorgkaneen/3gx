Κατά τη διεξαγωγή της συνέντευξης παρίσταται διερμηνέας που εξασφαλίζει την απρόσκοπτη επικοινωνία 
των προσφευγόντων με τις Επιτροπές.Αν η διερμηνεία 
δεν εξασφαλίζει την επικοινωνία αυτή, η εξέταση της 
υπόθεσης αναβάλλεται, προκειμένου να ανευρεθεί ο κατάλληλος διερμηνέας και προσδιορίζεται, εκ νέου, εντός 
δέκα (10) ημερών.Το ίδιο ισχύει και για λοιπές περιπτώσεις ανωτέρας βίας, οι οποίες δύναται να καταστήσουν 
ανέφικτη τη διεξαγωγή της συζήτησης.Σε αυτές τις 
περιπτώσεις, οι προθεσμίες έκδοσης των αποφάσεων, 
όπως αυτές ορίζονται στο άρθρο 7 παρ.3 του παρόντος 
Κανονισμού Λειτουργίας, παρατείνονται για ανάλογα ίσο 
χρονικό διάστημα.Εάν καθίσταται ανέφικτη η εξεύρεση διερμηνέα που να εξασφαλίζει την επικοινωνία των 
προσφευγόντων με την Επιτροπή, τότε γίνεται χρήση 
της μεθόδου της πολλαπλής διερμηνείας προκειμένου 
να εξασφαλιστεί στον προσφεύγοντα το δικαίωμά του 
να υποστηρίξει αποτελεσματικά τους ισχυρισμούς του
131
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 9
 10 Ιανουαρίου 2014
 ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 4
 Σύσταση Γενικής Γραμματείας Συντονισμού
Διαχείρισης Αποβλήτων. 
 Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ 
 Έχοντας υπόψη:
1. Τις διατάξεις:
α) Του άρθρου 27 παρ. 4 του ν. 1558/1985 «Κυβέρνηση 
και Κυβερνητικά Όργανα» (Α΄137), όπως τροποποιήθηκε 
με τα άρθρα 6 παρ. 6 περ. γ και 8 παρ. 2 του ν. 2026/1992 
«Ρύθμιση θεμάτων οργάνωσης προσωπικού της δημόσι−
ας διοίκησης και άλλες διατάξεις (Α΄ 43) και αναριθμή−
θηκε με το άρθρο 1 παρ. 6 του ν. 3242/2004 «Ρυθμίσεις 
για την οργάνωση και τη λειτουργία της Κυβέρνησης, 
τη διοικητική διαδικασία και του ΟΤΑ» (Α΄ 102),
β) του άρθρου 22 παρ. 3 του ν. 2362/1995 «περί Δημο−
σίου Λογιστικού Ελέγχου των δαπανών του Κράτους 
και άλλες διατάξεις (Α΄ 247),
γ) των άρθρων 51, 52 (παράγραφοι 3 και 4), 54 και 55 
(παράγραφοι 13, 14, 15 και 16) και 90 του Κώδικα Νομοθε−
σίας για την Κυβέρνηση και τα κυβερνητικά όργανα, που 
κυρώθηκε με το άρθρο πρώτο του Π.Δ. 63/2005 (Α΄98),
δ) του Π.Δ. 113/2010 «Ανάληψη υποχρεώσεων από τους 
διατάκτες (Α΄ 194),
ε) του Π.Δ. 189/2009 «Καθορισμός και Ανακατανομή αρ−
μοδιοτήτων Υπουργείων» (Α΄ 221) και του Π.Δ. 185/2009 
«Ανασύσταση του Υπουργείου Οικονομικών κ.λπ.» (Α΄ 213),
στ) του Π.Δ. 146/2008 «Τροποποίηση του Π.Δ. 49/1988 
«Οργανισμός του Υπουργείου Εσωτερικών» όπως συ−
μπληρώθηκε και τροποποιήθηκε μεταγενέστερα» (Α΄ 202),
ζ) το Π.Δ. 83/2012 «Διορισμός του Αντωνίου Σαμαρά 
του Κωνσταντίνου, Αρχηγού του κόμματος της Νέας 
Δημοκρατίας ως Πρωθυπουργού» (Α΄ 140),
η) το Π.Δ. 119/2013 «Διορισμός Υπουργών, Αναπληρω−
τών Υπουργών και Υφυπουργών» (Α΄ 152),
θ)  την  Υ48/9.7.2012  απόφαση  του  Πρωθυπουργού 
(Β΄2105) «Καθορισμός αρμοδιοτήτων του Αναπληρωτή 
Υπουργού Οικονομικών Χρήστου Σταϊκούρα».
2. Το γεγονός ότι από τις ρυθμίσεις του διατάγματος 
αυτού προκαλείται σε βάρος του κρατικού προϋπολο−
γισμού, ετήσια δαπάνη ύψους 133.608,00 ευρώ περίπου.
Η εν λόγω δαπάνη θα αντιμετωπιστεί από τις πιστώ−
σεις που θα εγγράφονται κατ’ έτος στον προϋπολο−
γισμό του Υπουργείου Εσωτερικών (Ε.Φ. 07−110, ΚΑΕ 
ομάδες 0200).
3. Την υπ’ αριθ. οικ. 43582/30−10−2013 Βεβαίωση της 
Οικονομικής Υπηρεσίας του Υπουργείου Εσωτερικών 
περί δέσμευσης της σχετικής πίστωσης.
4. Την υπ’ αριθ. 358/2013 γνωμοδότηση του Συμβουλίου 
της Επικρατείας μετά από πρόταση του Πρωθυπουργού, 
του Υπουργού Εσωτερικών, του Αναπληρωτή Υπουργού 
Οικονομικών, του Υπουργού Ανάπτυξης και Ανταγωνιστι−
κότητας και του Υπουργού Περιβάλλοντος, Ενέργειας 
και Κλιματικής Αλλαγής, αποφασίζουμε:
Άρθρο 1
Σύσταση
Συνιστάται στο Υπουργείο Εσωτερικών Γενική Γραμ−
ματεία Συντονισμού Διαχείρισης Αποβλήτων, υπαγόμενη 
απευθείας στον Υπουργό Εσωτερικών.
Άρθρο 2
Αρμοδιότητες της Γενικής Γραμματείας Συντονισμού 
Διαχείρισης Αποβλήτων είναι:
α) Εποπτεύει και συντονίζει τη δράση των Υπουργείων 
Εσωτερικών, Περιβάλλοντος, Ενέργειας και Κλιματικής 
Αλλαγής, Ανάπτυξης και Ανταγωνιστικότητας, ως και 
όλων των αρμοδίων Υπηρεσιών και φορέων δημόσιων 
και ιδιωτικών, στον τομέα της διαχείρισης των πάσης 
φύσεως αποβλήτων.
β) Με σκοπό την προώθηση του Εθνικού και Περιφερει−
ακού Σχεδιασμού Διαχείρισης Απορριμμάτων, η Γ.Γ.Σ.Δ.Α 
συγκαλεί συσκέψεις συντονισμού με εκπροσώπους των 
φορέων της κεντρικής διοίκησης και να συγκροτεί ομάδες 
εργασίας με τη συμμετοχή εκπροσώπων όλων των συ−
ναρμόδιων Υπουργείων και Φορέων. Με την απόφαση συ−
γκρότησης των ομάδων εργασίας καθορίζονται το έργο 
κάθε ομάδας, ο χρόνος και ο τρόπος λειτουργίας της.
γ) Προάγει την εθνική στρατηγική στον τομέα της 
διαχείρισης των αποβλήτων και μεριμνά για την τήρηση 
των κανόνων και αρχών της ευρωπαϊκής και εθνικής 
περιβαλλοντικής νομοθεσίας περί δημοσίων συμβάσεων. 
Ειδικότερα εισάγει ρυθμίσεις προς τα αρμόδια εθνικά 
όργανα για την προσήκουσα εναρμόνιση της εθνικής 
έννομης τάξης προς το ευρωπαϊκό δίκαιο, την απλού−
στευση, συμπλήρωση, αναμόρφωση, κωδικοποίηση και 
ενοποίηση των σχετικών νομοθετικών και κανονιστικών 
διατάξεων του εθνικού δικαίου, καθώς και τον εξορ−
132 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
θολογισμό των διοικητικών πρακτικών με σκοπό την 
ομοιόμορφη, ταχεία και προς όφελος του δημοσίου 
συμφέροντος εφαρμογή αυτών.
δ) Παρακολουθεί και αξιολογεί την αποδοτικότητα 
και αποτελεσματικότητα των δράσεων των δημόσιων 
και ιδιωτικών φορέων στον τομέα της διαχείρισης των 
αποβλήτων, συμπεριλαμβανόμενων των συναρμόδιων 
Υπουργείων, των αρμόδιων διοικητικών οργάνων άσκη−
σης ελέγχου και εποπτείας, των φορέων αδειοδότη−
σης, των φορέων διαχείρισης Στερεών Αποβλήτων, των 
Οργανισμών Τοπικής Αυτοδιοίκησης, των παραγωγών 
αποβλήτων, των Συστημάτων Εναλλακτικής Διαχείρισης 
Απορριμμάτων, στο πλαίσιο του ισχύοντος εθνικού και 
ευρωπαϊκού νομοθετικού κανονιστικού πλαισίου για την 
προστασία του περιβάλλοντος.
ε) Ασκεί δειγματοληπτικούς ελέγχους, αναζητώντας 
αυτεπαγγέλτως πληροφορίες και στοιχεία σχετικά με 
τις εν εξελίξει διαδικασίες εκπόνησης μελετών, εκτέλε−
σης έργων και υπηρεσιών, που εντάσσονται στο πλαίσιο 
του Εθνικού και Περιφερειακού Σχεδιασμού Διαχείρισης 
Αποβλήτων από τους εμπλεκόμενους δημόσιους και 
ιδιωτικούς φορείς και καλεί σε ακρόαση τους εκπρο−
σώπους τους για την παροχή πληροφοριών και στοιχεί−
ων. Στο πλαίσιο της εν λόγω αρμοδιότητας η Γ.Γ.Σ.Δ.Α 
παραγγέλλει στα αρμόδια ελεγκτικά διοικητικά όργανα 
τη συλλογή στοιχείων και υποβολή πορισμάτων στον 
τομέα της διαχείρισης των αποβλήτων. Οι αρμόδιοι δη−
μόσιοι και ιδιωτικοί φορείς οφείλουν να συνεργάζονται 
με την Γ.Γ.Σ.Δ.Α, να παρέχουν σε αυτήν κάθε αναγκαία 
ή απαραίτητη σχετική πληροφορία και να συμμορφώ−
νονται με τις υποδείξεις της. Αν διαπιστωθεί παραβίαση 
της εθνικής ή κοινοτικής νομοθεσίας ενημερώνει άμεσα 
τα αρμόδια όργανα εποπτείας και ελέγχου, προκειμένου 
αυτά να επιληφθούν για την άσκηση των κατά το νόμο 
αρμοδιοτήτων τους.
στ)  Εποπτεύει  και  αξιολογεί  τα,  κατά  περίπτωση, 
αρμόδια ελεγκτικά διοικητικά όργανα στον τομέα του 
περιβάλλοντος ως προς την άσκηση των καθηκόντων 
τους σύμφωνα με το ισχύον εθνικό και ευρωπαϊκό νο−
μοθετικό κανονιστικό πλαίσιο και τις κατευθυντήριες 
οδηγίες της  Γ.Γ.Σ.Δ.Α.
ζ) Συμμετέχει στα αρμόδια ευρωπαϊκά θεσμικά όργα−
να, ως πρωτεύουσα εθνική αρχή επικοινωνίας σχετικά 
με την ανταλλαγή απόψεων, πληροφοριών και στοιχεί−
ων που αφορούν την εθνική στρατηγική και το νομικό 
πλαίσιο στον τομέα της διαχείρισης των αποβλήτων.
Επίσης, συμμετέχει στην εκπροσώπηση της χώρας σε 
διεθνείς οργανισμούς και συναντήσεις στον τομέα της 
διαχείρισης των αποβλήτων. Στο πλαίσιο των αρμοδιο−
τήτων αυτών, αποτελεί το κεντρικό σημείο επικοινωνίας 
και συντονισμού των ελληνικών αρχών με τα όργανα της  
Ευρωπαϊκής Ένωσης, σχετικά με φερόμενες παραβάσεις 
της ευρωπαϊκής νομοθεσίας επί της διαχείρισης των 
αποβλήτων, με την επιφύλαξη της αρμοδιότητας της 
Ειδικής Νομικής Υπηρεσίας του Υπουργείου Εξωτερι−
κών περί παραβιάσεων της ευρωπαϊκής νομοθεσίας και 
δικαστικής εκπροσώπησης της χώρας στα δικαστικά 
όργανα της Ευρωπαϊκής Ένωσης.
η) Διευκολύνει και υποστηρίζει τους Δημόσιους και 
Ιδιωτικούς Φορείς στα πλαίσια των Διαδικασιών αδει−
οδότησης, ένταξης σε προγράμματα χρηματοδότησης 
και υλοποίησης των έργων διαχείρισης αποβλήτων.
θ) Παρακολουθεί την υλοποίηση των έργων διαχείρι−
σης αποβλήτων και την απορροφητικότητα των χρημα−
τοδοτούμενων έργων και επεξεργάζεται και υποβάλλει 
εισηγήσεις για την αντιμετώπιση τυχόν προβλημάτων.
ι) Συντάσσει ετήσια έκθεση, την οποία παρουσιάζει 
στην αρμόδια Επιτροπή Περιβάλλοντος της Βουλής.
Άρθρο 3
Σύσταση Θέσεων
Στην  Γενική  Γραμματεία  Συντονισμού  Διαχείρισης 
Αποβλήτων συνιστώνται οι ακόλουθες θέσεις:
1. Μία (1) θέση μετακλητού Γενικού Γραμματέα, προ−
ϊσταμένου της Γενικής Γραμματείας με βαθμό 1ο της 
κατηγορίας ειδικών θέσεων, η οποία πληρούται με δι−
ορισμό ή ανάθεση καθηκόντων με απόφαση του Πρω−
θυπουργού, που δημοσιεύεται στην Εφημερίδα της Κυ−
βερνήσεως. Η παύση του Γενικού Γραμματέα γίνεται με 
απόφαση του Πρωθυπουργού που δημοσιεύεται στην 
Εφημερίδα της Κυβερνήσεως.
2. Μία θέση (1) ειδικού συμβούλου και μία θέση (1) 
ειδικού συνεργάτη.
3. Τρεις θέσεις διοικητικών υπαλλήλων σύμφωνα με τις 
διατάξεις του άρθρου 55 παρ. 13 του Κώδικα Νομοθεσί−
ας για την Κυβέρνηση και τα κυβερνητικά όργανα που 
κυρώθηκε με το άρθρο πρώτο του Π.Δ 63/2005 (Α΄98), οι 
οποίοι θα αποσπώνται από άλλες δημόσιες υπηρεσίες 
και θα εξακολουθούν να υπάγονται στα υπηρεσιακά 
και πειθαρχικά συμβούλια στα οποία υπάγονταν ως την 
έναρξη ισχύος αυτού του διατάγματος.
Άρθρο 4
Έναρξη ισχύος
Η ισχύς του παρόντος διατάγματος αρχίζει από τη 
δημοσίευσή του στην Εφημερίδα της Κυβερνήσεως.
Στον Πρωθυπουργό και στον Υπουργό Εσωτερικών, 
αναθέτουμε τη δημοσίευση και εκτέλεση του παρόντος. 
 Αθήνα, 9 Ιανουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛIAΣ
Ο ΠΡΩΘΥΠΟΥΡΓΟΣ
ΑΝΤΩΝΗΣ Κ. ΣΑΜΑΡΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΟΙΚΟΝΟΜΙΚΩΝ 
ΧΡΗΣΤΟΣ ΣΤΑΪΚΟΥΡΑΣ 
ΕΣΩΤΕΡΙΚΩΝ
ΙΩΑΝΝΗΣ ΜΙΧΕΛΑΚΗΣ
ΑΝΑΠΤΥΞΗΣ ΚΑΙ 
 ΚΩΝΣΤΑΝΤΙΝΟΣ ΧΑΤΖΗΔΑΚΗΣ 
ΑΝΤΑΓΩΝΙΣΤΙΚΟΤΗΤΑΣ 
ΠΕΡΙΒΑΛΛΟΝΤΟΣ, ΕΝΕΡΓΕΙΑΣ
ΚΑΙ ΚΛΙΜΑΤΙΚΗΣ ΑΛΛΑΓΗΣ
ΙΩΑΝΝΗΣ ΜΑΝΙΑΤΗΣ  
*01000091001140002*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

183
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 9
 14 Ιανουαρίου 2013
 ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 3
Τροποποίηση διατάξεων των π.δ. 15/1986 «Αξιολόγη−
ση προσόντων και ατομικά βιβλιάρια του αστυνομι−
κού προσωπικού της Ελληνικής Αστυνομίας» (Α΄ 8),
π.δ. 4/1995 «Εισαγωγή στις Σχολές Αξιωματικών και 
Αστυφυλάκων με το σύστημα των γενικών εξετάσε−
ων» (Α΄ 1) και π.δ. 82/2006 «Προϋποθέσεις, δικαιολο−
γητικά, εξεταζόμενα μαθήματα και διαδικασία προα−
γωγικών εξετάσεων για την κάλυψη κενών οργανικών 
θέσεων Αρχιφυλάκων γενικών καθηκόντων» (Α΄ 86).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
 1. Τα άρθρα 11 παρ. 1 περιπτ. στ΄, ζ΄ και η΄ και 53 παρ. 1
του ν. 1481/1984 «Οργανισμός Υπουργείου Δημόσιας Τά−
ξης» (Α΄ 152), όπως το άρθρο 11 αντικαταστάθηκε με το 
άρθρο 1 παρ. 1 του ν. 1590/1986 (Α΄ 49). 
2. Τα άρθρα 1 παρ. 4 και 7 παρ. 2 του ν. 2226/1994 «Ει−
σαγωγή, εκπαίδευση και μετεκπαίδευση στις Σχολές της 
Αστυνομικής Ακαδημίας και στο Τμήμα Ανθυποπυρα−
γών της Πυροσβεστικής Ακαδημίας και άλλες διατάξεις» 
(Α΄ 122).
3. Το άρθρο 28 παρ. 1 του ν. 2800/2000 «Αναδιάρθρωση 
Υπηρεσιών Υπουργείου Δημόσιας Τάξης, σύσταση Αρχη−
γείου Ελληνικής Αστυνομίας και άλλες διατάξεις» (Α΄ 41).
4. Το άρθρο 90 του Κώδικα Νομοθεσίας για την Κυβέρ−
νηση και τα κυβερνητικά όργανα, που κωδικοποιήθηκε 
με το άρθρο πρώτο του π.δ. 63/2005 (Α΄ 98).
5. Το π.δ. 184/2009 «Σύσταση Υπουργείου Προστασίας 
του Πολίτη και καθορισμός αρμοδιοτήτων του» (Α΄ 213).
6. Το π.δ. 85/2012 «Ίδρυση και μετονομασία Υπουρ−
γείων, μεταφορά και κατάργηση Υπηρεσιών» (Α΄ 141), 
όπως τροποποιήθηκε με τα π.δ. 88/2012 (Α΄ 143), 94/2012
(Α΄ 149) και 98/2012 (Α΄ 160). 
7. Το γεγονός ότι από τις διατάξεις του παρόντος 
δεν προκαλείται δαπάνη σε βάρος του κρατικού προ−
ϋπολογισμού.
8. Την υπ’ αριθμ. 222/2012 Γνωμοδότηση του Συμβουλί−
ου της Επικρατείας, ύστερα από πρόταση του Υπουργού 
Δημόσιας Τάξης και Προστασίας του Πολίτη, αποφα−
σίζουμε:
Τροποποίηση διατάξεων π.δ. 15/1986 (Α΄ 8)
Άρθρο 1
1. Στην παράγραφο 2 του άρθρου 25 του π.δ. 15/1986 
προστίθεται εδάφιο ως εξής:
«Κατ’ εξαίρεση των ανωτέρω, δεν συντάσσονται εκ−
θέσεις ικανότητας για αστυνομικούς κατά το χρονικό 
διάστημα που αυτοί έχουν τεθεί σε κατάσταση διαθε−
σιμότητας ή έχουν παραπεμφθεί ενώπιον πειθαρχικού 
συμβουλίου. Στις περιπτώσεις αυτές, μετά τη λήξη της 
διαθεσιμότητας ή την οριστική κρίση της πειθαρχικής 
τους υπόθεσης από τα πειθαρχικά συμβούλια, οι ανω−
τέρω αξιολογούνται αμέσως από τους συντάκτες και 
τους γνωματεύοντες που ήσαν αρμόδιοι κατά το χρόνο 
που έπρεπε να γίνει η αξιολόγηση».
2. Στην παράγραφο 1 του άρθρου 37 του π.δ. 15/1986 
προστίθεται εδάφιο ως εξής:
«Κατ’ εξαίρεση των ανωτέρω, δεν συντάσσονται εκ−
θέσεις ικανότητας για αστυνομικούς κατά το χρονικό 
διάστημα που αυτοί έχουν τεθεί σε κατάσταση διαθε−
σιμότητας ή έχουν παραπεμφθεί ενώπιον πειθαρχικού 
συμβουλίου. Στις περιπτώσεις αυτές, μετά τη λήξη της 
διαθεσιμότητας ή την οριστική κρίση της πειθαρχικής 
τους υπόθεσης από τα πειθαρχικά συμβούλια, οι ανω−
τέρω αξιολογούνται αμέσως από τους συντάκτες και 
τους γνωματεύοντες που ήσαν αρμόδιοι κατά το χρόνο 
που έπρεπε να γίνει η αξιολόγηση».
Τροποποίηση διατάξεων π.δ. 4/1995 (Α΄ 1)
Άρθρο 2
1. Η μόνη παράγραφος του άρθρου 9 του π.δ. 4/1995 
αριθμείται σε παράγραφο 1. 
2. Στο ίδιο ως άνω άρθρο προστίθεται παράγραφος 
2 ως εξής:
«2. Δεν έχουν δικαίωμα συμμετοχής στις Γενικές Εξε−
τάσεις για τη Σχολή Αξιωματικών όσοι έχουν τεθεί σε 
κατάσταση διαθεσιμότητας ή έχουν παραπεμφθεί ενώ−
πιον πειθαρχικού συμβουλίου, εφόσον μέχρι την έναρξη 
των εξετάσεων εξακολουθούν να τελούν σε διαθεσιμό−
τητα ή δεν έχει εκδοθεί τελεσίδικη απαλλακτική από−
φαση του οικείου πειθαρχικού συμβουλίου».
184 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
Τροποποίηση διατάξεων π.δ. 82/2006 (Α΄ 86)
Άρθρο 3
Άρθρο 4
Έναρξη ισχύος
Στο άρθρο 1 του π.δ. 82/2006, όπως το άρθρο αυτό 
τροποποιήθηκε με το άρθρο 8 του π.δ. 100/2008 (Α΄ 156)
και με το άρθρο 3 παρ. 1 του π.δ. 84/2010 (Α΄ 149), προ−
στίθεται παράγραφος 2 ως εξής:
«2. Δεν έχουν δικαίωμα συμμετοχής στις προαγωγικές 
εξετάσεις για το βαθμό του Αρχιφύλακα όσοι έχουν 
τεθεί σε κατάσταση διαθεσιμότητας ή έχουν παραπεμ−
φθεί ενώπιον πειθαρχικού συμβουλίου, εφόσον μέχρι 
την έναρξη των εξετάσεων εξακολουθούν να τελούν 
σε διαθεσιμότητα ή δεν έχει εκδοθεί τελεσίδικη απαλ−
λακτική απόφαση του οικείου πειθαρχικού συμβουλίου».
Η ισχύς του παρόντος διατάγματος αρχίζει από τη 
δημοσίευσή του στην Εφημερίδα της Κυβερνήσεως. 
Στον Υπουργό Δημόσιας Τάξης και Προστασίας του 
Πολίτη αναθέτουμε τη δημοσίευση και εκτέλεση του 
παρόντος διατάγματος.
  Αθήνα, 11 Ιανουαρίου 2013
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ 
ΔΗΜΟΣΙΑΣ ΤΑΞΗΣ ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ
ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ  
*01000091401130002*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

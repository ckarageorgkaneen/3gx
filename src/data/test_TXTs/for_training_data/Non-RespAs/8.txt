391
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 21
 29 Ιανουαρίου 2014
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 12
  Ομάδες  Πρόληψης  και  Καταστολής  Εγκληματικότη−
τας (Ο.Π.Κ.Ε.) – Τροποποίηση διατάξεων του π.δ/τος 
141/1991 «Αρμοδιότητες οργάνων και υπηρεσιακές 
ενέργειες του προσωπικού του Υπουργείου Δημόσι−
ας Τάξης και θέματα οργάνωσης Υπηρεσιών» (Α΄ 58). 
  Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ 
  Έχοντας υπόψη:
1. Τo άρθρο 11 παρ. 1 περ. α΄ και στ΄ του ν. 1481/1984 
«Οργανισμός  Υπουργείου  Δημόσιας  Τάξης»  (Α΄  152), 
όπως το άρθρο αυτό αντικαταστάθηκε με το άρθρο 1 
παρ. 1 του ν. 1590/1986 (Α΄ 49).
2. Το άρθρο 28 παρ. 1 του ν. 2800/2000 «Αναδιάρθρωση 
Υπηρεσιών Υπουργείου Δημόσιας Τάξης, σύσταση Αρχη−
γείου Ελληνικής Αστυνομίας και άλλες διατάξεις» (Α΄ 41).
3. Το άρθρο 90 του Κώδικα Νομοθεσίας για την Κυβέρ−
νηση και τα κυβερνητικά όργανα, που κωδικοποιήθηκε 
με το άρθρο πρώτο του π.δ. 63/2005 (Α΄ 98).
4. Το π.δ. 184/2009 «Σύσταση Υπουργείου Προστασί−
ας του Πολίτη και καθορισμός των αρμοδιοτήτων του»
(Α΄ 213).
5. Το π.δ. 85/2012 «Ίδρυση και μετονομασία Υπουρ−
γείων, μεταφορά και κατάργηση Υπηρεσιών» (Α΄ 141), 
όπως τροποποιήθηκε με τα π.δ. 88/2012 (Α΄ 143), 94/2012 
(Α΄ 149) και 98/2012 (Α΄ 160).
6. Το γεγονός ότι από τις διατάξεις του παρόντος 
διατάγματος δεν προκαλείται δαπάνη σε βάρος του 
κρατικού προϋπολογισμού.
7. Την υπ’ αριθμ. 372/2013 Γνωμοδότηση του Συμβουλί−
ου της Επικρατείας, ύστερα από πρόταση του Υπουργού 
Δημόσιας Τάξης και Προστασίας του Πολίτη, αποφα−
σίζουμε:
Τροποποίηση διατάξεων του π. δ/τος 141/1991
Άρθρο 1
Μετά το άρθρο 79 του π. δ/τος 141/1991 (Α΄58) προστί−
θεται άρθρο 79A ως εξής:
«Άρθρο 79A
Ομάδες Πρόληψης και Καταστολής 
Εγκληματικότητας (Ο.Π.Κ.Ε.) 
1. Στις Γενικές Αστυνομικές Διευθύνσεις Αττικής και 
Θεσσαλονίκης και στις Γενικές Αστυνομικές Διευθύν−
σεις Περιφέρειας, δύνανται να συγκροτούνται Ομάδες 
Πρόληψης και Καταστολής Εγκληματικότητας (Ο.Π.Κ.Ε.), 
οι οποίες έχουν ως αποστολή τη συμβολή και παρο−
χή ειδικής υποστήριξης στο έργο των Υπηρεσιών των 
οικείων  Γενικών  Αστυνομικών  Διευθύνσεων,  για  την 
αποτελεσματικότερη πρόληψη και καταπολέμηση του 
εγκλήματος, την αντιμετώπιση ειδικών, αυξημένων ή 
ιδιαίτερης σημασίας αστυνομικών προβλημάτων και 
την ενίσχυση του αισθήματος ασφάλειας των πολιτών.
2. Οι Ο.Π.Κ.Ε. συγκροτούνται με διαταγή των οικεί−
ων Γενικών Αστυνομικών Διευθυντών, στελεχώνονται 
με αστυνομικό προσωπικό και ειδικούς φρουρούς των 
Υπηρεσιών δικαιοδοσίας τους και υπάγονται διοικητικά 
και επιχειρησιακά ως ακολούθως: 
α.  Οι  Ο.Π.Κ.Ε.  που  συγκροτούνται  με  διαταγή  των 
οικείων Γενικών Αστυνομικών Διευθυντών Αττικής και 
Θεσσαλονίκης στις αντίστοιχες Διευθύνσεις Ασφαλείας,
β. Οι Ο.Π.Κ.Ε. που συγκροτούνται με διαταγή των οι−
κείων Γενικών Αστυνομικών Διευθυντών Περιφέρειας 
στο Τμήμα Ασφάλειας και Τάξης των Επιτελείων τους.
3. Οι Ο.Π.Κ.Ε. εφοδιάζονται με τον απαραίτητο υλικο−
τεχνικό εξοπλισμό και μέσα για την αποτελεσματική 
εκπλήρωση της αποστολής τους.
4.  Το  προσωπικό  με  το  οποίο  στελεχώνονται  οι 
Ο.Π.Κ.Ε. υπόκειται σε κατάλληλη για την εκπλήρωση 
της αποστολής του εκπαίδευση και τακτική συντηρη−
τική μετεκπαίδευση, οι οποίες συνίστανται ιδίως στη 
χρήση όπλων, τεχνικών συλλήψεων και αφοπλισμού, 
αυτοάμυνας, αστυνομικού ελέγχου ύποπτων ατόμων και 
οχημάτων και λοιπών συναφών μεθόδων και τεχνικών. 
Το προσωπικό των Ο.Π.Κ.Ε. αντικαθίσταται περιοδικά, 
ώστε να εξασφαλίζονται η επιχειρησιακή επάρκεια και 
το αξιόμαχο των Ομάδων. 
5. Ο.Π.Κ.Ε. δύνανται να συγκροτούνται και στις Αστυ−
νομικές Διευθύνσεις Νομών, με διαταγή των οικείων 
Διευθυντών και σύμφωνα με τα οριζόμενα στις προη−
γούμενες παραγράφους του παρόντος άρθρου. Οι Ομά−
δες αυτές υπάγονται διοικητικά και επιχειρησιακά στο 
Γραφείο Αστυνόμευσης – Ασφάλειας των Επιτελείων 
των Αστυνομικών Διευθύνσεων.
6. Οι Ο.Π.Κ.Ε. δύνανται, σε εξαιρετικές περιπτώσεις, 
κατόπιν διαταγής του Αρχηγού Ελληνικής Αστυνομίας, 
να διατίθενται και σε άλλες εκτός των οικείων Γενικών 
Αστυνομικών Διευθύνσεων, περιοχές, προς ενίσχυση, 
στο πλαίσιο εκπλήρωσης της αποστολής τους, των κατά 
392 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
τόπον αρμοδίων Υπηρεσιών. Οι Ο.Π.Κ.Ε. που συγκρο−
τούνται στο πλαίσιο της προηγουμένης παραγράφου 
δύνανται, σε σοβαρές ή έκτακτες περιπτώσεις, να δια−
τίθενται και σε άλλες εντός της οικείας Γενικής Αστυ−
νομικής Διεύθυνσης Περιφέρειας περιοχές, με διαταγή 
του Γενικού Αστυνομικού Διευθυντή Περιφέρειας. 
7. Ειδικότερα ζητήματα που αφορούν στην επιλογή 
και  τη  σύνθεση  του  προσωπικού  των  Ο.Π.Κ.Ε.,  στην 
εκπαίδευση – μετεκπαίδευσή του, στην επιχειρησιακή 
τακτική και δράση των Ομάδων, στον υλικοτεχνικό τους 
εξοπλισμό καθώς και σε άλλες λεπτομέρειες εφαρμο−
γής των διατάξεων του παρόντος άρθρου ρυθμίζονται 
με διαταγή του Αρχηγού της Ελληνικής Αστυνομίας, η 
οποία εκδίδεται με μέριμνα της Διεύθυνσης Δημόσιας 
Ασφάλειας του Αρχηγείου της Ελληνικής Αστυνομίας.
Άρθρο 2
Καταργούμενες διατάξεις
Από την έναρξη ισχύος του παρόντος διατάγματος 
καταργούνται:
α. η περίπτωση ι΄ της παραγράφου 1 του άρθρου 44 
του π.δ. 14/2001 (Α΄12) όπως προστέθηκε με το άρθρο 
35 του π.δ. 116/2007 (Α΄147),
β. η περίπτωση ια΄ της μόνης παραγράφου του άρθρου 
32 του π.δ. 48/2006 (Α΄50),
γ. η περίπτωση ιγ΄ της μόνης παραγράφου του άρθρου 
27 του π.δ. 116/2007 (Α΄147) και
δ. η περίπτωση ιγ΄ της μόνης παραγράφου του άρθρου 
17 του π.δ. 112/2008 (Α΄17).
Άρθρο 3
Έναρξη ισχύος
Η ισχύς του παρόντος διατάγματος αρχίζει από τη 
δημοσίευσή του στην Εφημερίδα της Κυβερνήσεως.
Στον Υπουργό Δημόσιας Τάξης και Προστασίας του 
Πολίτη αναθέτουμε τη δημοσίευση και εκτέλεση του 
παρόντος διατάγματος. 
 Αθήνα, 28 Ιανουαρίου 2014
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
Ο ΥΠΟΥΡΓΟΣ ΔΗΜΟΣΙΑΣ ΤΑΞΗΣ 
ΚΑΙ ΠΡΟΣΤΑΣΙΑΣ ΤΟΥ ΠΟΛΙΤΗ
ΝΙΚΟΛΑΟΣ−ΓΕΩΡΓΙΟΣ ΔΕΝΔΙΑΣ  
*01000212901140002*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

17093
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΔΕΥΤΕΡΟ 
   Αρ. Φύλλου 1444
23 Μαΐου 2016
ΠΕΡΙΕΧΟΜΕΝΑ
ΑΠΟΦΑΣΕΙΣ
Καθιέρωση διαφορετικού ωραρίου λειτουργίας των 
Υπηρεσιών της Διεύθυνσης Αθλητισμού και Πο−
λιτισμού του Δήμου Αμαρουσίου. ....................................
Ανάθεση καθηκόντων ληξιάρχου στο Δήμο Χαλαν−
δρίου. ........................................................................................................
Τροποποίηση της αριθ. 1899/24−2−2016 (ΦΕΚ 55/2−3−
2016) απόφασης, περί καθορισμού ανώτατου επι−
τρεπόμενων κατ’ έτος ημερών μετακίνησης εκτός 
έδρας υπαλλήλων που υπηρετούν στο Δήμο Αλεξ/
πολης Ν. ΈΒρου, για το έτος 2016. .................................
Κύρωση αναδασμού αγροκτήματος ΧΡΥΣΟΚΕΦΑΛΟΥ 
έτους 2015. ...........................................................................................
Αναγνώρισις συστάσεως Ενοριών της Ιεράς Μητρο−
πόλεως Λαρίσης και Τυρνάβου συμφώνως προς 
το άρθρον 25 του Ν. 4301/2014. .........................................
Σύσταση και λειτουργία του εκκλησιαστικού ιδρύμα−
τος υπό την επωνυμίαν «ΕΚΚΛΗΣΙΑΣΤΙΚΟΝ ΙΔΡΥ−
ΜΑ ΕΣΩΤΕΡΙΚΗΣ − ΕΞΩΤΕΡΙΚΗΣ ΙΕΡΑΠΟΣΤΟΛΗΣ 
«Η ΑΓΙΑ ΦΙΛΟΘΕΗ Η ΑΘΗΝΑΙΑ» ΤΗΣ ΙΕΡΑΣ ΑΡΧΙ−
ΕΠΙΣΚΟΠΗΣ ΑΘΗΝΩΝ». .............................................................
1
2
3
4
5
6
ΑΠΟΦΑΣΕΙΣ
    Αριθμ. 28790/10920
(1)
Καθιέρωση  διαφορετικού  ωραρίου  λειτουργίας  των 
Υπηρεσιών της Διεύθυνσης Αθλητισμού και Πολιτι−
σμού του Δήμου Αμαρουσίου. 
 Η ΑΣΚΟΥΣΑ ΚΑΘΗΚΟΝΤΑ ΓΕΝΙΚΟΥ ΓΡΑΜΜΑΤΕΑ
ΑΠΟΚΕΝΤΡΩΜΕΝΗΣ ΔΙΟΙΚΗΣΗΣ ΑΤΤΙΚΗΣ 
  Έχοντας υπόψη:
1. Τις διατάξεις του Π.δ. 135/2010 «Οργανισμός της Απο−
κεντρωμένης Διοίκησης Αττικής» (ΦΕΚ 228/Α/27−12−2010).
2. Τις διατάξεις του άρθρου 280 του Ν. 3852/2010 «Νέα 
αρχιτεκτονική της Αυτοδιοίκησης και της Αποκεντρω−
μένης Διοίκησης» (ΦΕΚ 87/Α/07−06−2010).
3. Τις διατάξεις των άρθρων 36 και 48 του Ν. 3584/2007 
«Κύρωση του Κώδικα Κατάστασης Δημοτικών και Κοι−
νοτικών Υπαλλήλων» (ΦΕΚ 143/Α/28−06−2007).
4. Τις διατάξεις του άρθρου 56 του Ν. 4257/2014 (ΦΕΚ 
93/Α/2014) «Επείγουσες ρυθμίσεις αρμοδιότητας Υπουρ−
γείου Εσωτερικών», σε συνδυασμό με το άρθρο 28 του
Ν. 4325/2015 (ΦΕΚ 47/Α/2015) "Εκδημοκρατισμός της Διοίκη−
σης − Καταπολέμηση Γραφειοκρατίας και Ηλεκτρονική Δι−
ακυβέρνηση. Αποκατάσταση αδικιών και άλλες διατάξεις".
5. Την αριθμ. 4/06−02−2015 πράξη του Υπουργικού Συμ−
βουλίου (ΦΕΚ 24/Α/06−02−2015) περί αποδοχής παραιτή−
σεως του Γενικού Γραμματέα Αποκεντρωμένης Αττικής.
6. Την υπ’ αριθ. 96/2016 απόφαση του Δημοτικού Συμ−
βουλίου Δήμου Αμαρουσίου περί καθιέρωσης διαφορε−
τικού ωραρίου λειτουργίας των Υπηρεσιών της Διεύθυν−
σης Αθλητισμού και Πολιτισμού του Δήμου Αμαρουσίου, 
αποφασίζουμε:
Καθιερώνουμε α) τη λειτουργία το Σάββατο, την Κυ−
ριακή και τις εξαιρέσιμες από 07:00 έως 23:00 (σε εναλ−
λασσόμενες βάρδιες) των τμημάτων της Διεύθυνσης 
Αθλητισμού και Πολιτισμού του Δήμου Αμαρουσίου.
β) τη λειτουργία σε 24ωρη βάση, κατά τις Κυριακές και 
εξαιρέσιμες για τις υπηρεσίες καθαριότητας, φύλαξης και 
συντήρησης των εγκαταστάσεων, της Διεύθυνσης Αθλη−
τισμού και Πολιτισμού του Δήμου, όπως αναφέρεται στην 
υπ’ αριθ. 96/2016 απόφαση του Δημοτικού Συμβουλίου.
Από τις διατάξεις της απόφασης αυτής προκαλείται 
δαπάνη ύψους 6.667,00 € σε βάρος του προϋπολογι−
σμού του Δήμου Αμαρουσίου για το οικονομικό έτος 
2016 που θα βαρύνει τους ΚΑ: 10.6021. και ΚΑ: 10.6022. 
Ανάλογη δαπάνη προκαλείται ετησίως ύψους 10.000€, 
για τα επόμενα έτη σε βάρος του ιδίων κωδικών του 
προϋπολογισμού του Δήμου. 
Η απόφαση αυτή να δημοσιευθεί στην Εφημερίδα της 
Κυβερνήσεως.
 Αθήνα, 5 Μαΐου 2016
Η Ασκούσα καθήκοντα Γενικού Γραμματέα 
Αποκεντρωμένης Διοίκησης
ΚΑΛΛΙΟΠΗ ΚΑΡΔΑΜΙΤΣΗ   
F
   Αριθμ. 32416/12282
(2)
Ανάθεση καθηκόντων ληξιάρχου στο Δήμο Χαλανδρίου. 
  Ο ΓΕΝΙΚΟΣ ΓΡΑΜΜΑΤΕΑΣ 
ΑΠΟΚΕΝΤΡΩΜΕΝΗΣ ΔΙΟΙΚΗΣΗΣ  ΑΤΤΙΚΗΣ
  Έχοντας υπόψη:
1. Τις διατάξεις της παρ. 2 του άρθρου 2 του Ν. 344/1976
17094 
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
(ΦΕΚ 143/Α/1976) περί ληξιαρχικών πράξεων, όπως αντι−
καταστάθηκαν με τις διατάξεις της παρ. 15 του άρθ. 9 
του Ν. 2307/1995.
2. Τις διατάξεις των άρθ. 1, 2, 6 και 280 του Ν. 3852/2010 
(ΦΕΚ 87/Α/2010) Νέα Αρχιτεκτονική της Αυτ/σης και της 
Αποκ/νης Διοίκησης−Πρόγραμμα Καλλικράτης.
3. Το αρ. πρωτ. 11403/19−4−2016 έγγραφο του Δήμου 
Χαλανδρίου, περί ανάθεσης καθηκόντων ληξιάρχου στο 
Δήμο.
4.  Την  αριθ.  3943/1690  (ΦΕΚ/Β/597/2011)  απόφαση 
Γενικού Γραμματέα Αποκεντρωμένης Διοίκησης Αττι−
κής περί «Μεταβίβασης αρμοδιότητας υπογραφής «ΜΕ 
ΕΝΤΟΛΗ ΓΕΝΙΚΟΥ ΓΡΑΜΜΑΤΕΑ» αποφάσεων, εγγράφων 
και άλλων πράξεων για θέματα Διοίκησης στον Γενικό 
Δ/ντή Εσωτερικής Λειτουργίας, στον Προϊστάμενο της 
Δ/νσης Διοίκησης και στου Προϊσταμένους των Τμημά−
των της Δ/νσης αυτής, της Αποκεντρωμένης Διοίκησης 
Αττικής'". αποφασίζουμε:
Α)  Απαλλάσσουμε  την  ΜΑΡΚΟΥ  ΕΥΑΝΘΙΑ  από  τα 
καθήκοντα Ληξιάρχου του Δήμου Χαλανδρίου, λόγω 
παραίτησης συνταξιοδότησης.
Β) Ορίζουμε ληξίαρχο για τα ληξιαρχικά γεγονότα που 
συμβαίνουν στο Δήμο Χαλανδρίου, τον υπάλληλο του 
Δήμου, ΠΥΛΑΡΙΝΟ ΧΡΗΣΤΟ του Γερασίμου, κλάδου ΔΕ 
Χειριστών Η/Υ, με βαθμό Γ΄. 
Η απόφαση αυτή να δημοσιευθεί στην Εφημερίδα της 
Κυβερνήσεως.
 Αθήνα, 27 Απριλίου 2016
Με εντολή Γενικού Γραμματέα 
Αποκεντρωμένης Διοίκησης
Η Διευθύντρια Διοίκησης
ΑΓΓΕΛΙΚΗ ΒΟΓΙΑΤΖΗ   
F
   Αριθμ. 10452
(3)
Τροποποίηση της αριθ. 1899/24−2−2016 (ΦΕΚ 55/2−3−2016) 
απόφασης, περί καθορισμού ανώτατου επιτρεπό−
μενων κατ’ έτος ημερών μετακίνησης εκτός έδρας 
υπαλλήλων που υπηρετούν στο Δήμο Αλεξ/πολης 
Ν. ΈΒρου, για το έτος 2016. 
 Ο ΑΣΚΩΝ ΚΑΘΗΚΟΝΤΑ ΓΕΝΙΚΟΥ ΓΡΑΜΜΑΤΕΑ 
ΑΠΟΚΕΝΤΡΩΜΕΝΗΣ ΔΙΟΙΚΗΣΗΣ 
ΜΑΚΕΔΟΝΙΑΣ − ΘΡΑΚΗΣ 
  Έχοντας υπόψη: 
1. Τις διατάξεις του άρθρου 280 του Ν. 3852/2010 «Νέα 
Αρχιτεκτονική της Αυτοδιοίκησης και της Αποκεντρωμέ−
νης Διοίκησης − Πρόγραμμα Καλλικράτης» (ΦΕΚ 87 Α΄/
07−06−2010) με τις οποίες συνίσταται ως ενιαία απο−
κεντρωμένη μονάδα διοίκησης του κράτους, η Αποκε−
ντρωμένη Διοίκησης Μακεδονίας −Θράκης.
2. Το άρθρο 24 του Π.δ. 142/2010 «Οργανισμός της 
Αποκεντρωμένης Διοίκησης Μακεδονίας −Θράκης» (ΦΕΚ 
235 Α/27−12−2010).
3. Τις διατάξεις του άρθρου 3 της υποπαραγράφου Δ9 
της παραγράφου Δ άρθρου 2 του Ν.4336/2015 (ΦΕΚ 94Α/
14−08−2015) «Συνταξιοδοτικές διατάξεις Κύρωση του Σχε−
δίου Σύμβασης Οικονομικής Ενίσχυσης από τον Ευρω−
παϊκό Μηχανισμό Σταθερότητας και ρυθμίσεις για την 
υλοποίηση της Συμφωνίας Χρηματοδότησης».
4. Την υπ’ αριθμ. 4/06−02−2015 πράξη του Υπουργικού Συμ−
βουλίου (ΦΕΚ 24/Α/06−02−2015) περί αποδοχής παραιτήσεως 
του Γενικού Γραμματέα Αποκεντρωμένης Διοίκησης Μακε−
δονίας − Θράκης (ΦΕΚ 24/Α΄) σε συνδυασμό με τις διατάξεις 
του άρθρου 56 του Ν. 4257/2014 «Επείγουσες ρυθμίσεις 
αρμοδιότητας Υπουργείου Εσωτερικών» (ΦΕΚ 93/Α΄) .
5. Την αριθ. 1899/24−2−2016 απόφαση (ΦΕΚ 555/ Β/2016), 
σχετικά με το ανώτατο όριο των επιτρεπόμενων κατ’ έτος 
ημερών μετακίνησης εκτός έδρας υπαλλήλων που υπη−
ρετούν στο Δήμο Αλεξ/πολης Ν. Έβρου, για το έτος 2016 
6. Το αριθμ. 17354/19−4−2016 έγγραφο του Δήμου Αλεξ/
πολης, αποφασίζουμε:
2016) απόφαση ως εξής:
Τροποποιούμε την αριθ. 1899/24−2−2016 (ΦΕΚ 55/2−3−
ΔΙΕΥΘΥΝΣΗ: ΚΛΑΔΟΣ ΚΑΘΑΡΙΟΤΗΤΑΣ, ΠΕΡΙΒΑΛΛΟ−
ΝΤΟΣ ΚΑΙ ΠΡΑΣΙΝΟΥ.
ΚΛΑΔΟΣ: ΟΔΗΓΩΝ
ΚΑΤΗΓΟΡΙΑ: ΔΕ
ΗΜΕΡΕΣ ΕΚΤΟΣ ΕΔΡΑΣ: 60
Από την απόφαση αυτή προκαλείται επιπλέον δαπάνη 
ύψους 2.000,00 € η οποία είναι εγγεγραμμένη στον Κ.Α. 
20.6422.001 του προϋπολογισμού έτους 2016 με τίτλο «Οδοι−
πορικά έξοδα και αποζημίωση μετακινούμενων υπαλλήλων».
Κατά τα λοιπά ισχύει η αριθ. 1899/24−2−2016 απόφαση.
Η απόφαση αυτή να δημοσιευθεί στην Εφημερίδα της 
Κυβερνήσεως. 
 Κομοτηνή, 28 Απριλίου 2016
Ο Ασκών καθήκοντα Γενικού Γραμματέα 
Αποκεντρωμένης Διοίκησης
ΝΙΚΗΤΑΣ ΦΡΑΓΚΙΣΚΑΚΗΣ
F   
   Αριθμ. 7867
(4)
Κύρωση αναδασμού αγροκτήματος ΧΡΥΣΟΚΕΦΑΛΟΥ 
έτους 2015. 
 Ο ΑΝΤΙΠΕΡΙΦΕΡΕΙΑΡΧΗΣ ΔΡΑΜΑΣ 
  Έχοντας υπόψη:
1. Τις διατάξεις του Ν. 3852/2010 (ΦΕΚ 87 Α΄) «Νέα 
Αρχιτεκτονική Αυτοδιοίκησης και της Αποκεντρωμένης 
Διοίκησης− Πρόγραμμα Καλλικράτης».
2. Το Π.δ. 144/2010 (ΦΕΚ 237 Α΄/27−12−2010) «Οργανισμός 
της Περιφέρειας Ανατολικής Μακεδονίας και Θράκης».
3. Την αριθμ. 1323/30−3−2016 (ΦΕΚ 952/Β/06−04−2016) 
απόφαση Περιφερειάρχη Ανατ. Μακεδονίας και Θράκης 
«περί μεταβίβασης άσκησης αρμοδιοτήτων επί αποφάσε−
ων εγγράφων και άλλων πράξεων στους Αντιπεριφερει−
άρχες της Περιφέρειας Ανατολικής Μακεδονίας Θράκης».
4. Τις διατάξεις του αρθ. 15 παρ. 1 του Ν. 674/1977 
(ΦΕΚ 242/Α/1−9−1977).
5. Την με αριθμ. πρωτ. 7755/09−05−2016 εισήγηση της 
Δ/νσης Αγροτικής Οικονομίας και Κτηνιατρικής της Πε−
ριφερειακής Ενότητας Δράμας, αποφασίζουμε:
Κυρώνουμε το νέο κτηματικό καθεστώς που διαμορ−
φώθηκε με τον αναδασμό έτους 2015 στην κτηματική 
περιοχή Χρυσοκεφάλου του Δήμου Κ. Νευροκοπίου, 
όπως αυτό απεικονίζεται στους συνταχθέντες από την 
Επιτροπή αναδασμού κτηματολογικούς πίνακες και δι−
αγράμματα της περιοχής αυτής.
Η εν λόγω απόφαση δεν προκαλεί δαπάνη σε βάρος 
του Προϋπολογισμού της οικείας Περιφέρειας.
Η απόφαση αυτή να δημοσιευθεί στην Εφημερίδα της 
Κυβερνήσεως. 
 Δράμα, 10 Μαΐου 2016
Ο Αντιπεριφερειάρχης
ΑΝΑΡΓΥΡΟΣ ΠΑΤΑΚΑΚΗΣ
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
17095
      Αριθμ. 1511/845/15.4.2016
(5)
Αναγνώρισης συστάσεως Ενοριών της Ιεράς Μητροπό−
λεως Λαρίσης και Τυρνάβου συμφώνως προς το άρ−
θρον 25 του Ν. 4301/2014. 
  Η ΙΕΡΑ ΣΥΝΟΔΟΣ ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ 
  Έχοντες υπόψη:
1. το άρθρον 25 παρ. 1 του Ν. 4301/2014,
2. την υπ' αριθμ. 35/227/28.3.2016 εισήγησιν του Σεβα−
σμιωτάτου Μητροπολίτου Λαρίσης και Τυρνάβου Ιγνατίου,
3. την από 7.4.2016 απόφασιν της Διαρκούς Ιεράς Συ−
νόδου, διαπιστούμεν την σύστασιν, προ της ενάρξεως 
ισχύος του Νόμου 590/1977, των ως κάτωθι Ενοριών της 
Ιεράς Μητροπόλεως Λαρίσης και Τυρνάβου, οι οποίες 
αναγράφονται εις το Ημερολόγιον της Εκκλησίας της 
Ελλάδος του έτους 1972 (σελ. 339−342):
ΕΝΟΡΙΑΙ
1. Ενορία του Ιερού Ναού Αγίου Αθανασίου Ομολίου, 
με έδραν την τοπικήν κοινότητα Ομολίου, της Δημοτικής 
Ενότητος Ευρυμενών, του Δήμου Αγιάς, της Περιφερει−
ακής Ενότητος Λαρίσης, της Περιφερείας Θεσσαλίας.
2. Ενορία του Ιερού Ναού Αγίου Χαραλάμπους Πλα−
τανουλίων, με έδραν την τοπικήν κοινότητα Πλατανου−
λίων, της Δημοτικής Ενότητος Τυρνάβου, του Δήμου 
Τυρνάβου, της Περιφερειακής Ενότητος Λαρίσης, της 
Περιφερείας Θεσσαλίας.
3. Ενορία του Ιερού Ναού Αγίου Χαραλάμπους Πλατυ−
κάμπου, με έδραν την τοπικήν κοινότητα Πλατυκάμπου, 
της Δημοτικής Ενότητος Πλατυκάμπου, του Δήμου Κι−
λελέρ, της Περιφερειακής Ενότητος Λαρίσης, της Πε−
ριφερείας Θεσσαλίας.
Η παρούσα διαπιστωτική πράξη να δημοσιευθεί στην 
Εφημερίδα της Κυβερνήσεως. 
 Αθήνα, 7 Απριλίου 2016
Ο Πρόεδρος
† Ο Αθηνών ΙΕΡΩΝΥΜΟΣ   
F
   Αριθμ. απόφ. 1684/844
(6)
Σύσταση και λειτουργία του εκκλησιαστικού ιδρύματος ύπό 
την επωνυμίαν «ΕΚΚΛΗΣΙΑΣΤΙΚΟΝ ΙΔΡΥΜΑ ΕΣΩΤΕΡΙ−
ΚΗΣ − ΕΞΩΤΕΡΙΚΗΣ ΙΕΡΑΠΟΣΤΟΛΗΣ «Η ΑΓΙΑ ΦΙΛΟΘΕΗ 
Η ΑΘΗΝΑΙΑ» ΤΗΣ ΙΕΡΑΣ ΑΡΧΙΕΠΙΣΚΟΠΗΣ ΑΘΗΝΩΝ». 
 Η ΙΕΡΑ ΣΥΝΟΔΟΣ ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ 
  Έχουσα υπόψη:
1) Τας διατάξεις των άρθρων 1 παρ. 4, 29 παρ. 2, 59 
παρ. 2 του Ν. 590/77 «Περί του Καταστατικού Χάρτου της 
Εκκλησίας της Ελλάδος» και 68 παρ. 5 του Ν. 4235/2014,
2) τας υποχρεώσεις της ποιμαινούσης Εκκλησίας προς 
το χριστεπώνυμον πλήρωμα, τας απορρέουσας εκ των 
Ευαγγελικών επιταγών, των Ιερών Κανόνων και των Νό−
μων του Κράτους,
3) τας υφισταμένας κοινωνικάς, ποιμαντικάς και πνευ−
ματικάς ανάγκας της Ιεράς Αρχιεπισκοπής Αθηνών,
4) την υπ’ αριθμ. 1175/6.4.2016 πρότασιν του Μακα−
ριωτάτου Αρχιεπισκόπου Αθηνών και πάσης Ελλάδος 
Ιερωνύμου,
5) την από 5.4.2016 Γνωμοδότησιν της Νομικής Υπη−
ρεσίας της Ιεράς Συνόδου της Εκκλησίας της Ελλάδος,
6) την από 7.4.2016 απόφασιν της Διαρκούς Ιεράς Συ−
νόδου, αποφασίζει:
Την σύστασιν εκκλησιαστικού ιδρύματος υπό την επω−
νυμίαν «ΕΚΚΛΗΣΙΑΣΤΙΚΟΝ ΙΔΡΥΜΑ ΕΣΩΤΕΡΙΚΗΣ − ΕΞΩ−
ΤΕΡΙΚΗΣ ΙΕΡΑΠΟΣΤΟΛΗΣ «Η ΑΓΙΑ ΦΙΛΟΘΕΗ Η ΑΘΗΝΑΙΑ» 
ΤΗΣ ΙΕΡΑΣ ΑΡΧΙΕΠΙΣΚΟΠΗΣ ΑΘΗΝΩΝ», η λειτουργία του 
οποίου θα διέπεται από τον κάτωθι Κανονισμό:
ΚΑΝΟΝΙΣΜΟΣ ΣΥΣΤΑΣΕΩΣ ΚΑΙ ΛΕΙΤΟΥΡΓΙΑΣ
ΕΚΚΛΗΣΙΑΣΤΙΚΟΥ ΙΔΡΥΜΑΤΟΣ ΜΕ ΤΗΝ ΕΠΩΝΥΜΙΑ
«ΕΚΚΛΗΣΙΑΣΤΙΚΟ ΙΔΡΥΜΑ ΕΣΩΤΕΡΙΚΗΣ − ΕΞΩΤΕΡΙΚΗΣ
ΙΕΡΑΠΟΣΤΟΛΗΣ "Η ΑΓΙΑ ΦΙΛΟΘΕΗ Η ΑΘΗΝΑΙΑ"
ΤΗΣ ΙΕΡΑΣ ΑΡΧΙΕΠΙΣΚΟΠΗΣ ΑΘΗΝΩΝ»
Άρθρο 1ο 
Σύσταση − Επωνυμία − Έδρα − Σφραγίδα
1. Συνιστάται στην Ιερά Αρχιεπισκοπή Αθηνών Εκ−
κλησιαστικό Ίδρυμα με την επωνυμία «ΕΚΚΛΗΣΙΑΣΤΙΚΟ 
ΙΔΡΥΜΑ ΕΣΩΤΕΡΙΚΗΣ − ΕΞΩΤΕΡΙΚΗΣ ΙΕΡΑΠΟΣΤΟΛΗΣ 
"Η ΑΓΙΑ ΦΙΛΟΘΕΗ Η ΑΘΗΝΑΙΑ" ΤΗΣ ΙΕΡΑΣ ΑΡΧΙΕΠΙΣΚΟ−
ΠΗΣ ΑΘΗΝΩΝ», ως Νομικό Πρόσωπο Ιδιωτικού Δικαίου 
(Ν.Π.Ι.Δ.), μη κερδοσκοπικού χαρακτήρα, αυτοτελούς δι−
αχείρισης, υπαγόμενο στην πνευματική δικαιοδοσία και 
διοικητική εποπτεία της Ιεράς Αρχιεπισκοπής Αθηνών, 
διεπόμενο αποκλειστικώς: α) από τις διατάξεις του άρ−
θρου 59 παρ. 2 και του 29 παρ. 2 του Ν. 590/1977, όπως 
αυτό ισχύει μετά την τροποποίησή του από το άρθρο 
68 παρ. 5 του Ν. 4235/2014, και (β) από τις διατάξεις του 
παρόντος Κανονισμού.
2. Το ως άνω Ίδρυμα θα επικουρεί το έργο της Ιεράς 
Αρχιεπισκοπής Αθηνών στον τομέα της εσωτερικής και 
εξωτερικής ιεραποστολής. Έδρα του ορίζεται η Αθήνα. 
Το Ίδρυμα δύναται να λειτουργεί παράρτημα σε ιδιό−
κτητη έκταση της Ιεράς Αρχιεπισκοπής Αθηνών, κειμένη 
στη θέση Μαρσόρη Αυλώνος Αττικής.
3. Το Ίδρυμα διαθέτει δική του σφραγίδα, στην οποία 
αναγράφεται η επωνυμία και το έτος σύστασης.
Άρθρο 2ο 
Σκοποί του Ιδρύματος
1. Κύριος σκοπός του Ιδρύματος είναι η ανάπτυξη εσω−
τερικής και εξωτερικής Ιεραποστολής για την αντιμετώ−
πιση των προβλημάτων που ταλανίζουν τον σύγχρονο 
άνθρωπο, σε κοινωνικό, συλλογικό και ατομικό επίπεδο, 
μέσω της προσφοράς κάθε δυνατής πνευματικής, ηθικής 
και υλικής βοήθειας και ειδικότερα, μέσα από τη διά−
δοση του λόγου του Ιερού Ευαγγελίου και την παροχή 
ανθρωπιστικής βοήθειας, με τρόφιμα, νερό, φάρμακα, 
ιατρικές υπηρεσίες, είδη ένδυσης και άλλα είδη πρώ−
της ανάγκης σε περιοχές της Ελλάδας, ή και όλου του 
πλανήτη, που αντιμετωπίζουν σοβαρές ελλείψεις (ή/και 
τίθενται αντιμέτωπες με ακραία φυσικά φαινόμενα) και 
χρειάζονται πνευματική, ηθική και υλική στήριξη.
2. Επιμέρους σκοποί του Ιδρύματος είναι:
α) Ο σχεδιασμός, η υλοποίηση ή και ενίσχυση προ−
γραμμάτων και έργων που συμβάλλουν στην ανακούφι−
ση του ανθρώπινου πόνου, αλλά και στην εθνική, κοινω−
νική, οικονομική και πολιτιστική πρόοδο της Χώρας εν 
γένει, όπως ενδεικτικά, κέντρων φροντίδας ηλικιωμένων, 
ατόμων με νοητική υστέρηση, πολιτιστικών και πνευμα−
τικών κέντρων, κατασκηνώσεων, μουσείων, βιβλιοθηκών, 
αναστήλωσης, επισκευής, αποκατάστασης και ανέγερ−
σης εκκλησιών, μονών, δημιουργίας χώρων φιλοξενίας 
(διαμερίσματα, ξενώνες), ανέγερσης και λειτουργίας 
παιδικών σταθμών και χώρων αναψυχής.
17096 
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
β) Η ενίσχυση και κατάρτιση προγραμμάτων για την 
προστασία του περιβάλλοντος, ιδίως ως προς τη διαχεί−
ριση των υδάτινων πόρων, τις ηλεκτρονικές επικοινωνί−
ες, την παραγωγή ενέργειας μέσω ανανεώσιμων πηγών 
ενέργειας και η ανάπτυξη βιολογικών καλλιεργειών.
γ) Η διά παντός νομίμου μέσου βελτίωση και ανύψωση 
του μορφωτικού επιπέδου και του επιπέδου διαβιώσεως 
των από πάσης απόψεως λιγότερο ευνοουμένων τάξε−
ων και των νέων και η διαφύλαξη των ιστορικών και 
πολιτιστικών εν γένει παραδόσεων του ελληνικού λαού.
δ) Η χορήγηση υποτροφιών με σκοπό την επιστη−
μονική, κοινωνική και πνευματική κατάρτιση των νέων.
ε) Η διοργάνωση πνευματικών, πολιτιστικών, μορφω−
τικών και εν γένει κοινωνικών εκδηλώσεων, με ιστορικό, 
θρησκευτικό, πολιτιστικό και κοινωνικό περιεχόμενο, ιδί−
ως με σκοπό την αναζήτηση απαντήσεων και λύσεων σε 
θέματα βιοηθικής, σύγχρονων μορφών εξαρτήσεων και 
η έκδοση εντύπων ή και ηλεκτρονικών και οπτικοακου−
στικών έργων, με ιστορικό, θρησκευτικό, επιστημονικό, 
πολιτιστικό, πνευματικό ή και κοινωνικό περιεχόμενο.
στ) Η διάδοση της αξίας του εθελοντισμού, ως εργα−
λείου ανάπτυξης και προσφοράς βοήθειας στον καθ’ 
οιονδήποτε τρόπο πάσχοντα (συν)άνθρωπο.
Άρθρο 3ο 
Μέσα επίτευξης των σκοπών
Για την επίτευξη των σκοπών του το Εκκλησιαστικό 
Ίδρυμα θα δύναται:
α) Να πραγματοποιεί ολοκληρωμένα αναπτυξιακά, 
περιβαλλοντικά, πολιτιστικά, επιστημονικά και εκπαι−
δευτικά προγράμματα σε εθνικό και διεθνές επίπεδο 
που θα άπτονται των ανωτέρω θεμάτων.
β) Να συμμετέχει σε εθνικά, ευρωπαϊκά και διεθνή 
προγράμματα με περιεχόμενο συναφές με τους σκο−
πούς του Ιδρύματος ή σε νομικά πρόσωπα ημεδαπά ή 
αλλοδαπά για την αξιοποίηση τέτοιων προγραμμάτων.
γ) Να παρέχει ενημέρωση, εκπαίδευση, κατάρτιση, 
ευαισθητοποίηση, διεξαγωγή συνεδρίων και ημερίδων 
σχετικά με τους επιδιωκόμενους σκοπούς του.
δ) Να εκδίδει σχετικά με τους σκοπούς του έντυπα 
(εφημερίδες, βιβλία, λευκώματα, αφίσες, φυλλάδια), να 
παράγει οπτικοακουστικά και ηλεκτρονικά μέσα (κινη−
ματογραφικές και τηλεοπτικές παραγωγές, ντοκιμαντέρ, 
πολυμέσα, πολυθεάματα, ιστοσελίδες, ραδιοφωνικές 
εκπομπές και κάθε άλλο οπτικοακουστικό και ηλεκτρο−
νικό μέσο) ή να συμμετέχει σε νομικά πρόσωπα που η 
δραστηριότητά τους σχετίζεται με τα ανωτέρω.
ε) Να σχεδιάζει και υλοποιεί μηχανισμούς προσέλ−
κυσης, υποδοχής και εξυπηρέτησης θρησκευτικού και 
λοιπών μορφών τουρισμού, συμπεριλαμβανομένου και 
του συνεδριακού.
στ) Να οργανώνει ημερίδες, εκθέσεις και φεστιβάλ για 
την πολιτιστική και εκκλησιαστική κληρονομιά.
ζ) Να εκπαιδεύει εθελοντές για την συμπαράσταση 
στο ως άνω έργο.
η) Να διενεργεί εράνους και λαχειοφόρους αγορές 
και δημοπρασίες,
θ) Να συνάπτει με νομικά ή και φυσικά πρόσωπα συμ−
βάσεις, οι οποίες έμμεσα ή άμεσα θα εξυπηρετούν τους 
σκοπούς του.
ι) Να συμμετέχει σε νομικά πρόσωπα που δραστηρι−
οποιούνται στον τομέα των ανανεώσιμων πηγών ενέρ−
γειας, στη διαχείριση των υδάτινων πόρων, στην υψηλή 
τεχνολογία των ηλεκτρονικών επικοινωνιών, στην ιατρι−
κή, στη βιοτεχνολογία και τα βιολογικά προϊόντα, στην 
παραγωγη αφαλατωμένου ύδατος, κ.λπ. 
ια) Να συμμετέχει σε δίκτυα μη κυβερνητικών οργα−
νισμών με παρεμφερείς σκοπούς. 
ιβ) Να αγοράζει, κατασκευάζει ή και μισθώνει ακίνητα 
και να τα διαμορφώνει σύμφωνα με τις λειτουργικές 
ανάγκες του Ιδρύματος καθώς και να αγοράζει τον απα−
ραίτητο εξοπλισμό αλλά και κάθε άλλο αναγκαίο μέσο.
ιγ) Να μελετά, εκτελεί ή και ενισχύει, ακόμη και με 
εθελοντική εργασία, έργα, προμήθειες και υπηρεσίες 
και εν γένει προγράμματα της Εκκλησίας της Ελλάδος 
και κάθε φορέα του δημοσίου τομέα, τα οποία συμβάλ−
λουν στην εθνική, κοινωνική, οικονομική και πολιτιστική 
πρόοδο του τόπου με κάθε νόμιμο μέσο, ιδίως δυνάμει 
προγραμματικών συμβάσεων μεταξύ του Ιδρύματος και 
του Δημοσίου, Ν.Π.Δ.Δ., Ο.Τ.Α., της Εκκλησίας της Ελλά−
δος, της Ιεράς Αρχιεπισκοπής Αθηνών και των Ιερών Μη−
τροπόλεων, Ι. Μονών και Ενοριών καθώς και των Ν.Π.Δ.Δ. 
και άλλων μη Κυβερνητικών Οργανώσεων της Εκκλησίας 
και μη, και εν γένει με κάθε φορέα του δημοσίου το−
μέα, με χρηματοδότηση από το Πρόγραμμα Δημοσίων 
Επενδύσεων ή από προγράμματα και πρωτοβουλίες των 
διαρθρωτικών ταμείων της ευρωπαϊκής ένωσης ή από 
τους προϋπολογισμούς των συμβαλλομένων φορέων.
ιδ) Θα δύναται γενικότερα το Ίδρυμα να συνεργάζεται 
με άλλους φορείς ή να συμμετέχει σε νομικά πρόσωπα 
κάθε μορφής, που επιδιώκουν τους ίδιους ή παρεμφε−
ρείς με αυτό σκοπούς, να συμμετέχει σε κοινοπραξίες, 
να συνεργάζεται με επιχειρήσεις δημόσιες ή ιδιωτικές, 
οργανισμούς κοινής ωφέλειας και άλλα φυσικά ή νομικά 
πρόσωπα ιδιωτικού ή δημοσίου δικαίου, στην Ελλάδα 
και το εξωτερικό για την εκτέλεση των σκοπών του. 
Επίσης, δύναται να ιδρύει και να συμμετέχει ή και να 
αποκτά αστικές μη κερδοσκοπικές εταιρίες, εφόσον η 
ενέργεια αυτή εξυπηρετεί τους σκοπούς του.
ιε) Να συμμετέχει σε εθνικούς και διεθνείς αναγνωρι−
σμένους οργανισμούς με συναφείς σκοπούς και κοινή 
δράση με το Ίδρυμα, όπως π.χ. στην Ελληνική Εθνική 
Επιτροπή της UNESCO και τις συναφείς επιτροπές του 
Συμβουλίου της Ευρώπης.
Άρθρο 4ο 
Διοίκηση του Ιδρύματος
1. Το «ΕΚΚΛΗΣΙΑΣΤΙΚΟ ΙΔΡΥΜΑ ΕΣΩΤΕΡΙΚΗΣ − ΕΞΩΤΕ−
ΡΙΚΗΣ ΙΕΡΑΠΟΣΤΟΛΗΣ "Η ΑΓΙΑ ΦΙΛΟΘΕΗ Η ΑΘΗΝΑΙΑ" 
ΤΗΣ ΙΕΡΑΣ ΑΡΧΙΕΠΙΣΚΟΠΗΣ ΑΘΗΝΩΝ», το οποίο θα 
λειτουργεί ως αυτοτελές λειτουργικώς και διοικητικώς 
ΝΠΙΔ, υπαγόμενο στη διοικητική εποπτεία της Αρχιεπι−
σκοπής Αθηνών, διοικείται από πενταμελές Διοικητικό 
Συμβούλιο, Πρόεδρος του οποίου είναι ο εκάστοτε Αρχι−
επίσκοπος Αθηνών, αναπληρούμενος για την περίπτωση 
κωλύματός του από τον εκάστοτε Πρωτοσύγκελλο της 
Ιεράς Αρχιεπισκοπής Αθηνών.
2. Η θητεία του ΔΣ είναι τριετής, ενώ τα μέλη του 
διορίζονται από τον Αρχιεπίσκοπο Αθηνών και πάσης 
Ελλάδος.
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
17097
3. Κατά την πρώτη συνεδρίαση του ΔΣ, μετά το δι−
ορισμό του, συγκροτείται σε σώμα και εκλέγονται ο 
Γραμματέας και ο Ταμίας.
4. Το ΔΣ συνεδριάζει τακτικά μια (1) φορά κάθε τέσσε−
ρις μήνες, και έκτακτα κάθε φορά που το επιβάλλουν οι 
ανάγκες. Η σύγκληση του εκτάκτου ΔΣ γίνεται είτε από 
τον Πρόεδρο ή Προεδρεύοντα, είτε εφόσον το ζητήσουν 
εγγράφως τρία (3) μέλη του ΔΣ.
5. Σε περίπτωση κωλύματος του Προέδρου, στη συνε−
δρίαση προεδρεύει ο νόμιμος αναπληρωτής του, Πρω−
τοσύγκελλος της Ιεράς Αρχιεπισκοπής Αθηνών.
6. Οι αποφάσεις λαμβάνονται κατά πλειοψηφία, ενώ 
σε περίπτωση ισοψηφίας υπερισχύει η ψήφος του Προ−
έδρου (ή Προεδρεύοντος).
Άρθρο 5ο 
Αρμοδιότητες του ΔΣ του Ιδρύματος
1. Το Δ.Σ. αποφασίζει για κάθε θέμα που αφορά στην 
οργάνωση, στη διοίκηση, στη λειτουργία και στη διαχεί−
ριση των οικονομικών και των περιουσιακών θεμάτων 
του Ιδρύματος. Η διαχείριση της περιουσίας του Ιδρύ−
ματος γίνεται με αποφάσεις του ΔΣ με γνώμονα την 
λυσιτελή, ταχύτερη και ασφαλέστερη εκπλήρωση των 
σκοπών του Ιδρύματος, τηρουμένων των αρχών της χρη−
στής διαχειρίσεως των πόρων του και της διαφάνειας.
2. Προς τον σκοπό αυτό, το ΔΣ δύναται να συνάπτει 
ελευθέρως και με τους όρους που αυτό προκρίνει ως 
καταλληλότερους τις αναγκαίες για την λειτουργία του 
Ιδρύματος συμβάσεις παντός είδους, ποσού και αντικει−
μένου και ειδικότερα να αναθέτει μελέτες, να συνάπτει 
συμβάσεις έργου, παροχής υπηρεσιών, εργασίας και 
οποιαδήποτε άλλη σύμβαση κρίνεται αναγκαία για την 
εξυπηρέτηση των σκοπών του Ιδρύματος, να παρακο−
λουθεί την εφαρμογή τους και να τις εκτελεί, και να εκ−
προσωπεί το Ίδρυμα ενώπιον παντός τρίτου στις συναλ−
λακτικές του επαφές και δοσοληψίες και να διενεργεί 
κάθε απαραίτητη κατά την κρίση του νομική και υλική 
πράξη και ενέργεια, στο πλαίσιο των αρμοδιοτήτων του.
3. Το Δ.Σ. συντάσσει τον ετήσιο Προϋπολογισμό και τον 
Απολογισμό του Ιδρύματος και υποβάλλει αυτούς προς 
έγκριση στο Μητροπολιτικό Συμβούλιο της Αρχιεπισκο−
πής Αθηνών, προσλαμβάνει και απολύει το απαραίτητο 
για τη λειτουργία του Ιδρύματος προσωπικό, σύμφωνα 
με τις κείμενες διατάξεις, και καθορίζει το ύφος της 
μισθοδοσίας αυτού, σύμφωνα με τις κείμενες διατάξεις.
4. Ο Πρόεδρος του ΔΣ και σε περίπτωση κωλύματός 
του ο νόμιμος αναπληρωτής του εκπροσωπεί το Ίδρυμα 
ενώπιον πάσης διοικητικής, δικαστικής, εκκλησιαστικής και 
οιασδήποτε άλλης αρχής, και υπογράφει την αλληλογρα−
φία του Ιδρύματος, λαμβάνει γνώση όλων των εισερχομέ−
νων και εξερχόμενων εγγράφων και συντονίζει τα μέλη 
του ΔΣ για την υλοποίηση των σκοπών του Ιδρύματος.
5. Το Δ.Σ. υπόκειται στην εποπτεία και τον έλεγχο 
της Ιεράς Αρχιεπισκοπής Αθηνών, τους σκοπούς της 
οποίας επικουρεί. Το Μητροπολιτικό Συμβούλιο δύναται 
να ορίσει κατάλληλο ορκωτό ή μη ελεγκτή δυνάμενο 
να ασκεί τον έλεγχο διαχειρίσεως του ΔΣ.
Άρθρο 6ο 
Πόροι του Ιδρύματος
1. Πόροι του Ιδρύματος είναι:
α) Οι υπέρ αυτού προσφορές της Ιεράς Αρχιεπισκοπής 
Αθηνών, των Ιερών Μονών και των Ιερών Ναών αυτής.
β) Οι επιχορηγήσεις του Κράτους και των ειδικών 
προγραμμάτων της Ευρωπαϊκής Ενώσεως, τις οποίες το 
Ίδρυμα θα εισπράττει βάσει της κειμένης νομοθεσίας.
γ) Δωρεές, κληρονομιές και χρηματοδοτήσεις από 
κάθε φυσικό ή νομικό πρόσωπο.
δ) Τόκοι από καταθέσεις και κάθε άλλο νόμιμο έσοδο
2. Η διαχείριση και κατανομή των οικονομικών πόρων 
γίνεται από το ΔΣ του Ιδρύματος, ο δε έλεγχος από τα 
αρμόδια ελεγκτικά όργανα της ΙΑΑ, κατά τις κείμενες 
διατάξεις.
3. Το ΔΣ του Ιδρύματος υποχρεούται να συντάσσει τον 
ετήσιο Προϋπολογισμό και Απολογισμό, τους οποίους 
υποβάλλει για έγκριση στο Μητροπολιτικό Συμβούλιο.
Άρθρο 7ο 
Τροποποίηση του Κανονισμού
Ο παρών Κανονισμός τροποποιείται με απόφαση της 
Ιεράς Συνόδου της Εκκλησίας της Ελλάδος, ύστερα από 
πρόταση του Αρχιεπισκόπου, κατόπιν γνώμης του ΔΣ 
με πλειοψηφία 4/5.
Άρθρο 8ο
1. Το παρόν Εκκλησιαστικό Ίδρυμα καταργείται, όταν 
καθίσταται αδύνατη λειτουργία του, ή δεν εκπληρώνει 
τις εκκλησιολογικές προϋποθέσεις και την αποστολή 
του, ή παρεκκλίνει των σκοπών του. Η απόφαση καταρ−
γήσεώς του λαμβάνεται από την Ιερά Σύνοδο, ύστερα 
από εισήγηση του Αρχιεπισκόπου, κατόπιν γνώμης του 
ΔΣ του Ιδρύματος, με αυξημένη πλειοψηφία 4/5. 
Το Ίδρυμα καταργείται από της δημοσιεύσεως της 
αποφάσεως της ΔΙΣ στην Εφημερίδα της Κυβερνήσεως 
και το περιοδικό «ΕΚΚΛΗΣΙΑ».
2. Σε περίπτωση διαλύσεως του Ιδρύματος, μετά από 
αιτιολογημένη απόφαση του ΔΣ αυτού, ολόκληρη η κινη−
τή και ακίνητη περιουσία του περιέρχεται αυτοδικαίως 
στο Νομικό Πρόσωπο της Ιεράς Αρχιεπισκοπής Αθηνών, 
δύναται ωστόσο προ της διαλύσεως του Ιδρύματος να 
περιέλθει ολόκληρη ή μέρος της περιουσίας του σε 
άλλο εκκλησιαστικό ίδρυμα της Αρχιεπισκοπής Αθηνών, 
με απόφαση της Διαρκούς Ιεράς Συνόδου, κατόπιν ειση−
γήσεως του Μακαριωτάτου Αρχιεπισκόπου και γνώμης 
του Μητροπολιτικού Συμβουλίου της Αρχιεπισκοπής.
3. Για οποιοδήποτε θέμα που δεν ρυθμίζεται ειδικώς 
από τον παρόντα Κανονισμό λειτουργίας του Ιδρύματος, 
ισχύει τεκμήριο αρμοδιότητος του Δ.Σ. να το ρυθμίζει 
με τις σχετικές αποφάσεις του.
Άρθρο 9ο
Η ισχύς του παρόντος Κανονισμού αρχίζει από τη 
δημοσίευσή του στην Εφημερίδα της Κυβερνήσεως. Ο 
παρών Κανονισμός να δημοσιευθεί στην Εφημερίδα της 
Κυβερνήσεως και στο επίσημο δελτίο της Εκκλησίας 
της Ελλάδος «ΕΚΚΛΗΣΙΑ».
17098 
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
Άρθρο 10ο
Από τις διατάξεις του παρόντος Κανονισμού δεν προ−
καλείται δαπάνη σε βάρος του Προϋπολογισμού της 
Ιεράς Αρχιεπισκοπής Αθηνών.
Κάθε μελλοντική δαπάνη θα προβλεφθεί από τις οι−
κίες διοικητικές πράξεις και θα εγγραφεί στον οικείο 
προϋπολογισμό.
Η απόφαση αυτή να δημοσιευθεί στην Εφημερίδα της 
Κυβερνήσεως και στο επίσημο Δελτίο της Εκκλησίας 
της Ελλάδος «ΕΚΚΛΗΣΙΑ». 
 Αθήνα, 7 Απριλίου 2016
Ο Πρόεδρος
† Ο Αθηνών ΙΕΡΩΝΥΜΟΣ
17100 
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΔΕΥΤΕΡΟ) 
ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ
Το Εθνικό Τυπογραφείο είναι δημόσια υπηρεσία η οποία υπάγεται στο Υπουργείο Εσωτερικών και 
Διοικητικής Ανασυγκρότησης, με κύρια αποστολή την έντυπη και ηλεκτρονική έκδοση, εκτύπωση, 
διαχείριση και κυκλοφορία των φύλλων της Εφημερίδας της Κυβερνήσεως (ΦΕΚ) και την κάλυψη των 
εκτυπωτικών αναγκών του Δημοσίου. (ν. 3469/2006, Α΄ 131).
1. ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΦΕΚ)
Η ηλεκτρονική μορφή των τευχών ΦΕΚ καθώς και διάφορες πληροφορίες που σχετίζονται με τα 
δημοσιεύματα σε αυτά, διατίθενται δωρεάν από την ιστοσελίδα www.et.gr. Για τα ΦΕΚ που δεν έχουν 
καταχωρισθεί στην ιστοσελίδα του Εθνικού Τυπογραφείου δίνεται η δυνατότητα δωρεάν αποστολής με 
ηλεκτρονικό ταχυδρομείο κατόπιν αίτησης που υποβάλλεται με τη συμπλήρωση ειδικής φόρμας στην 
ιστοσελίδα του Εθνικού Τυπογραφείου.
Η έντυπη μορφή των τευχών ΦΕΚ διατίθεται για μεμονωμένα φύλλα με το ανάλογο κόστος από το 
τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα ΚΕΠ ενώ για 
ετήσια κυκλοφορία τευχών ΦΕΚ η διάθεση γίνεται υπό μορφή συνδρομής από το τμήμα Συνδρομητών.
Πληροφορίες σχετικά με την αποστολή/κατάθεση εγγράφων προς δημοσίευση, την διαθεσιμότητα 
των τευχών και τους ισχύοντες τιμοκαταλόγους για όλες τις υπηρεσίες θα βρείτε στην ιστοσελίδα. 
Επίσης στην ιστοσελίδα μπορείτε να αναζητήσετε πληροφορίες σχετικά με την πορεία δημοσίευσης 
των εγγράφων, εφόσον γνωρίζετε τον Κωδικό Αριθμό Δημοσιεύματος (ΚΑΔ). 
Περισσότερες πληροφορίες για δημοσιεύματα και λοιπά θέματα, μπορείτε να αναζητήσετε από το 
Τμήμα Πληροφοριών καθώς και από το τηλεφωνικό κέντρο του Εθνικού Τυπογραφείου. 
2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του 
Το Εθνικό Τυπογραφείο μετά από σχετικό αίτημα φορέα του Δημοσίου αναλαμβάνει να σχεδιάσει 
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους αλληλο−
γραφίας, κ.ά. Επίσης σχεδιάζει και κατασκευάζει σφραγίδες. 
1. ΜΕ ΤΟ ΤΑΧΥΔΡΟΜΕΙΟ, ΤΟ ΤΗΛΕΦΩΝΟ κ.λπ.
Ταχυδρομική Διεύθυνση: Καποδιστρίου 34, τ.κ. 10432, Αθήνα. 
ΤΗΛΕΦΩΝΙΚΟ ΚΕΝΤΡΟ: 210 5279000 − fax: 210 5279054
Ωράριο λειτουργίας για το κοινό: Δευτέρα ως Παρασκευή: 8:00 − 13:30 
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Τμήμα Πωλήσεων:  
(Ισόγειο, τηλ. 210 5279178 − 180)
Τμήμα Συνδρομητών:  (Ημιόροφος, τηλ. 210 5279136) 
Τμήμα Πληροφοριών:  (Ισόγειο, Γραφείο 3 και τηλεφωνικό κέντρο 210 5279000) 
Τμήμα A1 Παραλαβής Δημοσιευτέας Ύλης: (Ισόγειο, τηλ. 210 5279167, 210 5279139) 
2. ΜΕ ΗΛΕΚΤΡΟΝΙΚΟ ΤΡΟΠΟ
Ιστοσελίδα: www.et.gr 
Πληροφορίες σχετικά με την λειτουργία της ιστοσελίδας: helpdesk.et@et.gr 
Αποστολή ψηφιακά υπογεγραμμένων εγγράφων προς δημοσίευση στο ΦΕΚ: webmaster.et@et.gr 
Πληροφορίες για γενικό πρωτόκολλο και αλληλογραφία: grammateia@et.gr
*02014442305160008*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 79 054
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr  –  e-mail: webmaster.et@et.gr

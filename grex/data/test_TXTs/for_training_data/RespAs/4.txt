737
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 54
 31 Μαρτίου 2008
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 29
Οργανισμός Επιμελητηρίου Μαγνησίας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
    Έχοντας υπόψη:
1. Τις διατάξεις του άρθρου 20 του ν. 2503/1997 «Διοί−
κηση, Οργάνωση, Στελέχωση της Περιφέρειας, ρύθμιση 
θεμάτων για την τοπική αυτοδιοίκηση και άλλες διατά−
ξεις (ΦΕΚ 107 Α΄).
2. Τις διατάξεις του άρθρου 3ζ παρ. 1 του ν. 2081/1992 
(ΦΕΚ 154/Α΄) που προστέθηκαν με το άρθρο 22 του 
ν. 3419/2005 «Γενικό Εμπορικό Μητρώο (Γ.Ε.ΜΗ) και Εκ−
συγχρονισμό της Επιμελητηριακής Νομοθεσίας» (ΦΕΚ 
297/Α΄). 
3. Τις διατάξεις του άρθρου 90 του π.δ. 63/2005 «Κω−
δικοποίηση της Νομοθεσίας για την Κυβέρνηση και τα 
Κυβερνητικά Όργανα» που κυρώθηκε με το άρθρο πρώ−
το του π.δ. 63/2005 (Α΄ 98).
4. Την υπ’ αριθμ. ΔΙΔΚ/Φ.1/25873/1.10.2007 κοινή απόφαση 
του Πρωθυπουργού και του Υπουργού Εσωτερικών «Ανά−
θεση αρμοδιοτήτων στους Υφυπουργούς Εσωτερικών, 
Χρήστο Ζώη και Αθανάσιο Νάκο (ΦΕΚ 1950 /Β΄/2007).
5. Την υπ’ αριθμ. 42362/Υ252/28.9.2007 κοινή απόφαση 
του Πρωθυπουργού και του Υπουργού Οικονομίας και 
Οικονομικών «Καθορισμός αρμοδιοτήτων των Υφυπουρ−
γών Οικονομίας και Οικονομικών» (ΦΕΚ 1948/Β΄/2007). 
6. Την υπ’ αριθμ. Δ15/Α/Φ.19/19955/8.10.2007 κοινή από−
φαση του Πρωθυπουργού και του Υπουργού Ανάπτυξης 
«Ανάθεση αρμοδιοτήτων στους Υφυπουργούς Ανάπτυ−
ξης Σταύρο Καλαφάτη και Γεώργιο Βλάχο» (ΦΕΚ1982/
Β/2007).
7. Το γεγονός ότι από τις διατάξεις του παρόντος 
διατάγματος δεν προκαλείται δαπάνη σε βάρος του 
κρατικού προϋπολογισμού. Προκαλείται πρόσθετη δα−
πάνη σε βάρος του προϋπολογισμού του Επιμελητηρίου 
Μαγνησίας ύψους 16.000 ευρώ, η οποία θα καλυφθεί 
από ανάλογες πιστώσεις που θα εγγράφονται κατ’ έτος 
στον προϋπολογισμό του Επιμελητηρίου.
8. Την υπ’ αριθμ. 212/2007 Γνωμοδότηση του Συμβου−
λίου της Επικρατείας, με πρόταση των Υφυπουργών 
Εσωτερικών, Οικονομίας και Οικονομικών και Ανάπτυξης 
αποφασίζουμε:
Αποστολή του Επιμελητηρίου Μαγνησίας
Άρθρο 1
1. Το Επιμελητήριο Μαγνησίας Ν.Π.Δ.Δ, αποτελεί υπο−
χρεωτική αυτοτελή και ανεξάρτητη ένωση φυσικών και 
νομικών προσώπων, που ασκούν εμπορική, βιομηχανική, 
βιοτεχνική και επαγγελματική δραστηριότητα στην πε−
ριφέρεια του Νομού Μαγνησίας.
2. Σκοπός του Επιμελητηρίου Μαγνησίας είναι: α) η 
προστασία και η ανάπτυξη του εμπορίου, της βιομηχα−
νίας, της βιοτεχνίας και των επαγγελμάτων στην πε−
ριφέρειά του μέσα στα πλαίσια των συμφερόντων της 
Εθνικής Οικονομίας, καθώς και η οικονομική πρόοδος 
αυτής, β) η γνωμοδότηση για κάθε θέμα οικονομικού 
περιεχομένου, στην πολιτεία με γνώμονα πάντοτε την 
οικονομική ανάπτυξη της περιφέρειάς του και την εξυ−
πηρέτηση του γενικότερου συμφέροντος της Εθνικής 
Οικονομίας, γ) η γνωμοδότηση και η παροχή πληροφο−
ριών για κάθε θέμα οικονομικού περιεχομένου προς τα 
μέλη του και κάθε ενδιαφερόμενο.
Άρθρο 2
ΔΙΑΡΘΡΩΣΗ ΥΠΗΡΕΣΙΩΝ
 Οι Υπηρεσίες του Επιμελητηρίου Μαγνησίας λειτουρ−
γούν σε επίπεδο Διεύθυνσης, η οποία συγκροτείται ως 
εξής:
Α) ΤΜΗΜΑ ΕΠΙΜΕΛΗΤΗΡΙΑΚΩΝ ΘΕΜΑΤΩΝ – ΕΝΗΜΕ−
ΡΩΣΗΣ – ΤΥΠΟΥ & ΔΗΜΟΣΙΩΝ ΣΧΕΣΕΩΝ
Β) ΤΜΗΜΑ ΔΙΟΙΚΗΤΙΚΟ
Γ) ΤΜΗΜΑ ΟΙΚΟΝΟΜΙΚΟ
Δ) ΤΜΗΜΑ ΜΗΤΡΩΟΥ
Ε) ΤΜΗΜΑ ΜΗΧΑΝΟΓΡΑΦΙΚΩΝ ΕΦΑΡΜΟΓΩΝ
Άρθρο 3
ΑΡΜΟΔΙΟΤΗΤΕΣ
Οι αρμοδιότητες της Διεύθυνσης ανάγονται στα πα−
ρακάτω θέματα, τα οποία κατανέμονται μεταξύ των 
τμημάτων του Επιμελητηρίου ως εξής:
Α) ΤΜΗΜΑ ΕΠΙΜΕΛΗΤΗΡΙΑΚΩΝ ΘΕΜΑΤΩΝ – ΕΝΗΜΕ−
ΡΩΣΗΣ – ΤΥΠΟΥ & ΔΗΜΟΣΙΩΝ ΣΧΕΣΕΩΝ 
1. Στην αρμοδιότητα του Τμήματος Επιμελητηριακών 
Θεμάτων – Ενημέρωσης – Τύπου & Δημοσίων Σχέσεων 
ανήκουν:
738 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
α. Η μελέτη κάθε θέματος που αφορά το εμπόριο, 
τη μεταποίηση και τον τομέα των υπηρεσιών ή γενικά 
για την οικονομία για την ενάσκηση του γνωμοδοτικού 
έργου του Επιμελητηρίου.
β. Η παρακολούθηση κάθε θέματος που αναφέρεται 
στο εισαγωγικό και εξαγωγικό εμπόριο της χώρας, η 
ενημέρωση των ενδιαφερομένων μελών επί των εκάστο−
τε ισχυουσών διατάξεων και η εισήγηση στις αρμόδιες 
αρχές για τα παραπάνω θέματα.
γ. Η παρακολούθηση των κοινοτικών και μη προγραμ−
μάτων που ενδιαφέρουν το Επιμελητήριο προκειμένου 
να συμμετέχει σαν φορέας υλοποίησης αλλά και εκεί−
νων που απευθύνονται στις επιχειρήσεις – μέλη του 
Επιμελητηρίου με σκοπό την ένταξη και χρηματοδότησή 
τους. 
δ. Η μελέτη, η αντιμετώπιση και παρακολούθηση κάθε 
θέματος που αφορά το εμπόριο, τη μεταποίηση και τον 
τομέα των υπηρεσιών της περιφέρειας του Επιμελητη−
ρίου και η εφαρμογή των σχετικών διατάξεων, νόμων 
και κανονιστικών γενικά πράξεων, καθώς και η ενημέ−
ρωση των μελών του Επιμελητηρίου επί των εκάστοτε 
ισχυόντων.
ε. Η στατιστική παρακολούθηση της εμπορικής, βι−
ομηχανικής, επαγγελματικής και βιοτεχνικής κίνησης, 
η συγκέντρωση και η μελέτη όλων των στατιστικών 
στοιχείων των εκδιδομένων από όλες τις αρμόδιες υπη−
ρεσίες καθώς και η δημοσίευση των στοιχείων αυτών 
και των πορισμάτων της μελέτης στο μηνιαίο Δελτίο 
του Επιμελητηρίου που μπορεί να εκδίδει.
στ. Η έρευνα της αγοράς και η μελέτη των προβλη−
μάτων που ανακύπτουν από το εμπόριο, τη μεταποίηση 
και τον τομέα των υπηρεσιών.
ζ. Η ενημέρωση για τη ζήτηση Ελληνικών προϊόντων 
και  η  υιοθέτηση  μεθόδων  για  την  πραγματοποίηση 
εμπορικών  επαφών  και  συνεργασιών  με  σκοπό  την 
προώθησή τους στις ξένες αγορές.
η. Η επιμέλεια για την δημιουργία και έκδοση ειδικών 
κατά περίπτωση ενημερωτικών φυλλαδίων.
θ. Η κατάρτιση του προγράμματος, της πορείας και 
της δραστηριότητας του Επιμελητηρίου ως συμβουλευ−
τικού και γνωμοδοτικού οργάνου της πολιτείας και ως 
φορέα ανάπτυξης και προαγωγής του εμπορίου, της 
μεταποίησης και του τομέα των υπηρεσιών.
ι. Η μελέτη και η πρόταση μέτρων για την απλούστευ−
ση των διαδικασιών μέσα στο Επιμελητήριο, για την 
αύξηση της παραγωγής και της παραγωγικότητας και 
την ταχύτερη εξυπηρέτηση των συναλλασσομένων.
ια. Η κατατόπιση των μελών του Επιμελητηρίου και 
των ενδιαφερομένων αλλοδαπών για τις υφιστάμενες 
συνθήκες προς το σκοπό της άσκησης εμπορίας στο 
χώρο της δικαιοδοσίας του Επιμελητηρίου και της δη−
μιουργίας μικτών επιχειρήσεων.
ιβ. Η έρευνα και η μελέτη θεμάτων που έχουν σχέση 
με τις θαλάσσιες μεταφορές και το λιμάνι του Βόλου 
με σχετική εισήγηση στους αρμόδιους φορείς.
ιδ. Η έκδοση βιβλίων και άλλων εντύπων ή ηλεκτρονι−
κών εκδόσεων για θέματα τοπικού ενδιαφέροντος και 
οικονομικού κυρίως περιεχομένου.
ιε. Η μέριμνα για τη διοργάνωση ή τη συμμετοχή του 
Επιμελητηρίου σε εκδηλώσεις (πολιτιστικές, κοινωνι−
κές, εθνικές) και πρωτοβουλίες που συμβάλλουν στην 
οικονομική ανάπτυξη της περιφέρειας ή γενικότερα της 
εθνικής οικονομίας.
ιστ. Η μέριμνα για την απονομή βραβείων ή άλλων 
τιμητικών διακρίσεων για διακεκριμένες επιχειρηματικές 
δραστηριότητες.
ιζ. Αναλαμβάνουν ύστερα από αίτηση μέλους ή υπο−
ψηφίου μέλους να υποβάλουν ενώπιον κάθε αρχής ή 
υπηρεσίας αιτήματα και δικαιολογητικά για λογαριασμό 
των μελών η υποψήφιων μελών. 
ιη. Η παροχή προς τα μέλη ή τα υποψήφια μέλη του 
Επιμελητηρίου αλλά και την πολιτεία πληροφοριών για 
τις αλλοδαπές αγορές, τις διεθνείς οικονομικές εξελί−
ξεις και άλλα συναφή θέματα.
ιθ. Η ενημέρωση των μελών του Επιμελητηρίου για 
τα  αναπτυξιακά,  τα  επενδυτικά  και  χρηματοδοτικά 
προγράμματα, η μελέτη των τάσεων και εξελίξεων της 
εθνικής οικονομίας και η υποβολή σχετικών προτάσεων 
για την ανάπτυξη της ανταγωνιστικότητας της ελλη−
νικής οικονομίας.
κ. Η επιμέλεια της προπαρασκευής για συμμετοχή του 
Επιμελητηρίου σε συνέδρια εσωτερικού και εξωτερικού 
καθώς και σε εμπορικές αποστολές.
κα. Η οργάνωση εκθεσιακών εκδηλώσεων στο εσωτε−
ρικό και το εξωτερικό σε συνεργασία με τις αρμόδιες 
κρατικές υπηρεσίες.
κβ. Η παρακολούθηση και καταγραφή των θεσμικών 
μεταβολών της Ευρωπαϊκής Ένωσης και η συσχέτιση 
αυτών με τους ανάλογους θεσμούς που να ισχύουν 
στην Ελλάδα.
κγ. Η μέριμνα για την οργάνωση ημερίδων, σεμιναρίων, 
διαλέξεων και προγραμμάτων εκπαίδευσης επιχειρημα−
τικών στελεχών, για την ενημέρωσή τους σε επίκαιρα 
θέματα, την εφαρμογή και διάδοση των σύγχρονων 
μεθόδων έρευνας και αγοράς, κόστους, διαφήμισης, 
τυποποίησης και διάθεσης των προϊόντων, αύξησης 
της παραγωγικότητας και γενικά της οργάνωσης των 
επιχειρήσεων με σύγχρονες θέσεις και μεθόδους λει−
τουργίας.
κδ. Η παρακολούθηση και μελέτη ζητημάτων σχέσεως 
εργοδοτών και εργατοϋπαλλήλων, η μελέτη της ελλη−
νικής και ξένης νομοθεσίας σε θέματα αγοράς εργα−
σίας.
κε. Η προβολή του έργου του Επιμελητηρίου δια των 
Μ.Μ.Ε., εντύπων, ηλεκτρονικών και κάθε άλλου πρόσφο−
ρου μέσου. 
κστ. Η επιμέλεια για τις εκδόσεις του Επιμελητηρίου 
και η αποστολή αυτών στα μέλη του και τους Οργα−
νισμούς.
ιγ. Η καταγραφή των επιτόπιων εμπορικών συνηθειών 
κζ. Η έκδοση ενημερωτικών δελτίων τύπου επί των 
και των εμπορικών και επαγγελματικών εθίμων.
πάσης φύσεως δραστηριοτήτων του Επιμελητηρίου.
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
739
κη. Η παρακολούθηση του ημερήσιου, περιοδικού, οι−
κονομικού, ξένου και ηλεκτρονικού τύπου και η ενημέ−
ρωση των Υπηρεσιών για δημοσιεύματα σχετικά με τις 
αρμοδιότητές τους.
κθ. Η επιμέλεια για την οργάνωση των εκδηλώσεων 
του Επιμελητηρίου, την υποδοχή και φιλοξενία ξένων 
αποστολών.
κι. Η μέριμνα για την διατήρηση και λειτουργία της 
βιβλιοθήκης του Επιμελητηρίου και του εμπλουτισμού 
της με έντυπο και ηλεκτρονικό υλικό σε συνεργασία με 
το Διοικητικό Τμήμα.
λ. Η συνεργασία και η ανάπτυξη σχέσεων και ανταλ−
λαγών με άλλα Επιμελητήρια της Χώρας, Ελληνικά Επι−
μελητήρια του εξωτερικού, εθνικές και διεθνείς επιμε−
λητηριακές ενώσεις.
Β) ΤΜΗΜΑ ΔΙΟΙΚΗΤΙΚΟ
Στην αρμοδιότητα του Διοικητικού Τμήματος ανή−
κουν:
α. Ο χειρισμός όλων των θεμάτων υπηρεσιακής κα−
τάστασης του προσωπικού.
β. Η επεξεργασία στοιχείων για την αριθμητική σύν−
θεση και τις αριθμητικές μεταβολές προσωπικού.
γ. Η μέριμνα για την διακρίβωση των αναγκών και 
την εφαρμογή των προγραμμάτων εκπαίδευσης προ−
σωπικού στο εσωτερικό και εξωτερικό στα πλαίσια της 
ισχύουσας κάθε φορά σχετικής νομοθεσίας.
δ. Η μέριμνα για τη διατήρηση και λειτουργία της 
βιβλιοθήκης του Επιμελητηρίου και του εμπλουτισμού 
της με έντυπο και ηλεκτρονικό υλικό σε συνεργασία 
με το Τμήμα Επιμελητηριακών Θεμάτων – Ενημέρωσης 
– Τύπου & Δημοσίων Σχέσεων.
ε. Η διακίνηση της αλληλογραφίας, αναπαραγωγή 
εγγράφων και εντύπων, διεκπεραίωση και τήρηση του 
Γενικού Πρωτοκόλλου των εισερχομένων και εξερχό−
μενων εγγράφων.
στ. Η μέριμνα για τη βεβαίωση του γνήσιου της υπο−
γραφής του προσωπικού και των πολιτών, της ακρίβειας 
αντιγράφων ή φωτογραφιών, ή φωτοτυπιών εγγράφων 
ή δικαιολογητικών, ύστερα από αντιπαραβολή τους με 
το επιδεικνυόμενο σχετικό πρωτότυπο ή ακριβές αντί−
γραφο.
ζ. Η συγκέντρωση και παράδοση προς τα μέλη ή προς 
τα υποψήφια μέλη του Επιμελητηρίου πιστοποιητικών 
ή εγγράφων που αφορούν την επιχειρηματική δραστη−
ριότητα που υπέβαλαν σχετικά αιτήματα, τα οποία εκ−
δίδονται από αρμόδιες κρατικές υπηρεσίες, από δικα−
στικές αρχές ή υπηρεσίες της τοπικής αυτοδιοίκησης 
οποιουδήποτε βαθμού.
η. Η μέριμνα για την παραλαβή από το Εθνικό Τυ−
πογραφείο των Φύλλων Εφημερίδας της Κυβέρνησης 
(ΦΕΚ) ή άλλων εντύπων ή ηλεκτρονικών εκδόσεων και 
διανομή τους στα αρμόδια γραφεία.
θ. Η μέριμνα για την φύλαξη και καθαρισμό της Υπη−
ρεσίας.
ι. Η τήρηση ευρετηρίου των εκάστοτε υφισταμένων 
Σωματείων–Ενώσεων,  Ομοσπονδιών,  Συνεταιρισμών, 
κ.λπ.
ια. Η μέριμνα για τη λειτουργία του τηλεφωνικού κέ−
ντρου, τηλετύπων και λοιπών μέσων επικοινωνίας.
ιβ. Η μέριμνα για την τήρηση των Πρακτικών της Διοι−
κητικής Επιτροπής και του Διοικητικού Συμβουλίου.
Γ) ΤΜΗΜΑ ΟΙΚΟΝΟΜΙΚΟ
Στην αρμοδιότητα του Οικονομικού Τμήματος ανή−
κουν:
α. Η μέριμνα για την κατάρτιση και τροποποίηση του 
Προϋπολογισμού και η σύνταξη του Απολογισμού και 
Ισολογισμού του Επιμελητηρίου.
β. Η διαχείριση κάθε δαπάνης καθώς και η εκκαθάριση 
αποδοχών και γενικά αποζημιώσεων προσωπικού.
γ. Η μέριμνα για την προμήθεια κάθε μηχανήματος, 
υλικού εφοδίου, αναλώσιμου ή μη, ή άλλου περιουσιακού 
στοιχείου, σύμφωνα με την ισχύουσα νομοθεσία και η 
ανάθεση εκτέλεσης εργασιών του Επιμελητηρίου.
δ. Η μέριμνα για την είσπραξη κάθε εσόδου από συν−
δρομές των μελών, δωρεές, κληρονομιές, κληροδοτή−
σεις, επιχορηγήσεις και κάθε είδους οικονομικές ενισχύ−
σεις που καταβάλλονται για την εκτέλεση κοινοτικών 
προγραμμάτων ή άλλων διεθνών οργανισμών.
ε. Η καταβολή κάθε συνδρομής και οικονομικής ενίσχυ−
σης προς εθνικούς, διεθνείς οργανισμούς και ενώσεις.
στ. Η είσπραξη των προσόδων από την περιουσία 
του Επιμελητηρίου ή από την άσκηση κάθε μορφής 
δραστηριότητας.
ζ. Η μέριμνα για την είσπραξη των εσόδων από τις 
δραστηριότητες  προσώπων  που  εγγράφονται  στο 
Εμπορικό Μητρώο ή άλλο Μητρώο που τυχόν τηρεί το 
Επιμελητήριο.
η. Η μέριμνα για την είσπραξη των δικαιωμάτων για 
την έκδοση κάθε μορφής πιστοποιητικών ή άλλων εγ−
γράφων καθώς και τα δικαιώματα από την διεξαγωγή 
διαιτησίας και τη διενέργεια πραγματογνωμοσύνης και 
δειγματοληψίας.
θ. Η μέριμνα για την εκτέλεση εργασιών (τυπογραφι−
κών, επισκευής και συντήρησης κτιρίων, εγκαταστάσεων 
και μηχανημάτων, κλπ.)
ι.  Η  μέριμνα  για  την  εκποίηση  κάθε  περιουσιακού 
στοιχείου.
ια. Η μέριμνα για την στέγαση της Υπηρεσίας.
ιβ. Η μέριμνα για την διαχείριση υλικού της Υπηρε−
σίας.
Δ) ΤΜΗΜΑ ΜΗΤΡΩΟΥ
Στην αρμοδιότητα του Τμήματος Μητρώου, ανήκουν:
α. Η τήρηση των μητρώων των μελών του Επιμελητη−
ρίου, η συνεχής ενημέρωσή τους, καθώς και η έκδοση 
σχετικών πιστοποιητικών.
β. Η σύνταξη των εκλογικών καταλόγων για την ανά−
δειξη της Διοίκησης του Επιμελητηρίου και κάθε σχετική 
εργασία με τις εκλογές.
γ. Η παραλαβή και ο έλεγχος δικαιολογητικών για 
την έκδοση άδειας Ασφαλιστικού Συμβούλου, Ασφαλι−
στικού Πράκτορα, Μεσίτη Ασφαλιστικού Συμβούλου και 
Δόκιμου Ασφαλιστικού Συμβούλου καθώς και η τήρηση 
Ειδικού Μητρώου αυτών.
740 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
δ. Η παραλαβή και ο έλεγχος δικαιολογητικών για την 
εγγραφή στο Ειδικό Μητρώο Εξαγωγέων.
ε. Η έκδοση πιστοποιητικών Προελεύσεως και βεβαι−
ώσεων τιμών.
στ. Η διενέργεια διαιτησιών, πραγματογνωμοσυνών, 
δειγματοληψιών  και  επίλυσης  εμπορικών  διαφορών, 
σύμφωνα με την ισχύουσα νομοθεσία.
ζ. Η θεώρηση του ομοίου και γνησίου της υπογραφής 
των μελών του Επιμελητηρίου.
Ε) ΤΜΗΜΑ ΜΗΧΑΝΟΓΡΑΦΙΚΩΝ ΕΦΑΡΜΟΓΩΝ
Στην αρμοδιότητα του Τμήματος Μηχανογραφικών 
Εφαρμογών ανήκει:
1. Η πλήρης κάλυψη των μηχανογραφικών αναγκών 
όλων των Τμημάτων της Υπηρεσίας από πλευράς ανά−
λυσης,  σχεδίασης,  προγραμματισμού,  τεκμηρίωσης, 
υλοποίησης των εφαρμογών του και σύνταξης Ειδικών 
Τεχνικών Μελετών και Μελετών Σκοπιμότητας καθώς 
και στατιστικών εφαρμογών.
2. Η μέριμνα για την διαρκή ανανέωση και τον εκ−
συγχρονισμό του μηχανογραφικού εξοπλισμού του Επι−
μελητηρίου και η διαρκής αναβάθμιση του λογισμικού 
για την καλύτερη λειτουργία όλης της υπηρεσίας του 
Επιμελητηρίου και την αμεσότερη εξυπηρέτηση των 
μελών του.
Άρθρο 4
ΔΙΑΡΘΡΩΣΗ ΜΟΝΙΜΩΝ ΘΕΣΕΩΝ
Οι θέσεις του μόνιμου προσωπικού κατά κατηγορίες 
και κλάδους ορίζονται ως εξής:
− ΚΑΤΗΓΟΡΙΑ ΠΕ
Κλάδος ΠΕ Διοικητικού – Οικονομικού 
Κλάδος ΠΕ Πληροφορικής Ειδικ.
Επιστήμης των Η/Υ 
                              Θέση 1
Θέσεις 7
− ΚΑΤΗΓΟΡΙΑ ΤΕ 
Κλάδος ΤΕ Διοικητικού – Λογιστικού 
Θέσεις 5
Κλάδος ΤΕ Πληροφορικής                           Θέση 1
− ΚΑΤΗΓΟΡΙΑ ΔΕ 
Κλάδος ΔΕ Διοικητικών – Γραμματέων 
(εκ των οποίων 2 θέσεις με
ειδικότητα Εισπράκτορα)
− ΚΑΤΗΓΟΡΙΑ ΥΕ 
Κλάδος ΥΕ Επιμελητών 
Κλάδος ΥΕ Προσωπικού Καθαριότητας 
Θέσεις 12
Θέση 1
Θέση 1
Άρθρο 5
ΘΕΣΕΙΣ ΠΡΟΣΩΠΙΚΟΥ ΜΕ ΣΧΕΣΗ ΕΡΓΑΣΙΑΣ
ΙΔΙΩΤΙΚΟΥ ΔΙΚΑΙΟΥ
− Συστήνονται δυο (2) θέσεις με σχέση εργασίας ιδιω−
τικού δικαίου αορίστου χρόνου, μία (1) κλάδου ΔΕ Διοι−
κητικού Γραμματέων και μία (1) ΥΕ Επιμελητών σύμφωνα 
με την υπ’ αριθμ. 89/2004 απόφαση του Μονομελούς 
Πρωτοδικείου Βόλου.
− Ειδικό Επιστημονικό Προσωπικό 
Μια (1) θέση Νομικού ειδικού σε θέματα Εμπορικού 
Δικαίου
Μια (1) θέση Οικονομολόγου ειδικού σε θέματα Μη−
χανογραφημένου Λογιστηρίου.
Άρθρο 6
ΠΡΟΣΟΝΤΑ ΔΙΟΡΙΣΜΟΥ
Προσόντα διορισμού σε θέσεις μόνιμου προσωπικού 
ορίζονται τα κατά ειδικότητα προβλεπόμενα στις δια−
τάξεις του π.δ. 50/2001 (Α΄ 39) όπως τροποποιήθηκε με 
το π.δ. 347/2003 (Α΄ 315), το π.δ. 44/2005 (Α΄ 63) και το 
π.δ. 116/2006 (Α΄ 115) και ισχύει κάθε φορά.
Πρόσθετα προσόντα πρόσληψης θα καθορίζονται κάθε 
φορά με τη σχετική προκήρυξη πρόσληψης προσωπικού 
σύμφωνα με τις ανάγκες του Επιμελητηρίου.
Άρθρο 7
ΠΡΟΪΣΤΑΜΕΝΟΙ ΥΠΗΡΕΣΙΩΝ
1. Της Διεύθυνσης του Επιμελητηρίου Μαγνησίας προ−
ΐσταται υπάλληλος του κλάδου ΠΕ Διοικητικού – Οικο−
νομικού και εν ελλείψει αυτού, υπάλληλος του κλάδου 
ΤΕ Διοικητικού – Λογιστικού.
2. Των Τμημάτων του Επιμελητηρίου, πλην του Τμήμα−
τος Μηχανογραφικών Εφαρμογών, προΐστανται υπάλ−
ληλοι του κλάδου ΠΕ Διοικητικού – Οικονομικού και εν 
ελλείψει αυτών, υπάλληλοι ΤΕ Διοικητικού – Λογιστι−
κού και εν ελλείψει αυτών του κλάδου ΔΕ Διοικητικών 
Γραμματέων.
3. Του Τμήματος Μηχανογραφικών Εφαρμογών προ−
ΐσταται υπάλληλος του κλάδου ΠΕ Πληροφορικής και 
εν ελλείψει αυτού, υπάλληλος ΤΕ Πληροφορικής και 
εν ελλείψει αυτού υπάλληλος ΠΕ Διοικητικού – Οικο−
νομικού. 
Άρθρο 8
ΜΕΤΑΒΑΤΙΚΕΣ ΔΙΑΤΑΞΕΙΣ
Οι κατά τη δημοσίευση του παρόντος μόνιμοι υπάλ−
ληλοι του Επιμελητηρίου Μαγνησίας κατατάσσονται 
αυτοδίκαια σε θέσεις αντίστοιχες κατά κλάδους και 
κατηγορίες που προβλέπονται στο άρθρο 4 του πα−
ρόντος.
Από τη δημοσίευση του παρόντος καταργείται το 
π.δ. 441/1990 (ΦΕΚ 170/Α΄) περί «Οργανώσεως των Υπη−
ρεσιών του Επιμελητηρίου Μαγνησίας» και κάθε άλλη 
διάταξη που ρυθμίζει διαφορετικά τα της οργάνωσης 
των Υπηρεσιών του Επιμελητηρίου και της διάρθρωσης 
των θέσεων του προσωπικού αυτού.
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
741
Παράρτημα σύνθεσης υπηρεσιακών μονάδων του Επιμελητηρίου Μαγνησίας.
Άρθρο 9
ΠΑΡΑΡΤΗΜΑ ΣΥΝΘΕΣΗΣ ΥΠΗΡΕΣΙΑΚΩΝ ΜΟΝΑΔΩΝ
ΕΠΙΜΕΛΗΤΗΡΙΟΥ ΜΑΓΝΗΣΙΑΣ
ΔΙΑΚΡΙΣΗ ΘΕΣΕΩΝ ΜΟΝΙΜΟΥ ΠΡΟΣΩΠΙΚΟΥ ΚΑΤΑ ΚΑΤΗΓΟΡΙΑ,
ΕΚΠΑΙΔΕΥΣΗ ΚΑΙ ΚΛΑΔΟ
ΟΡΓΑΝΙΚΕΣ ΜΟΝΑΔΕΣ
Υ.Ε. 
ΕΠΙΜΕ−
ΛΗΤΩΝ
Υ.Ε. 
ΚΑΘΑ−
ΡΙΟΤΗ−
ΤΑΣ
Δ.Ε. 
ΔΙΟΙ−
ΚΗΤΙΚ. 
ΓΡΑΜ−
ΜΑΤΕ−
ΩΝ
Π.Ε. 
ΔΙΟΙ−
ΚΗΤΙΚ. 
ΟΙΚΟ−
ΝΟΜ. 
ΚΑΙ 
ΠΛΗ−
ΡΟΦΟ−
ΡΙΚΗΣ
Τ.Ε. 
ΔΙΟΙ−
ΚΗΤΙΚ 
ΛΟΓΙ−
ΣΤΙΚ. 
ΚΑΙ 
ΠΛΗ−
ΡΟΦΟ−
ΡΙΚΗΣ
ΣΥ−
ΝΟΛΟ 
ΘΕ−
ΣΕΩΝ 
ΚΑΤΑ 
ΜΟΝΑ−
ΔΑ
Υ.Ε. 
ΕΠΙΜΕ−
ΛΗΤΩΝ 
ΣΧΕΣΗ 
ΕΡΓΑ−
ΣΙΑΣ 
ΙΔΙΩΤ. 
ΔΙΚΑΙ−
ΟΥ 
ΑΟΡ. 
ΧΡΟ−
ΝΟΥ
ΕΙ−
ΔΙΚΟ  
ΕΠΙ−
ΣΤΗΜ. 
ΠΡΟ−
ΣΩΠΙ−
ΚΟ ΙΔ. 
ΔΙΚΑΙ−
ΟΥ
Δ.Ε. 
ΔΙΟΙ−
ΚΗΤΙ−
ΚΩΝ 
ΓΡΑΜ−
ΜΑ−
ΤΕΩΝ 
ΣΧΕΣΗ 
ΕΡΓΑ−
ΣΙΑΣ 
ΙΔΙΩΤ. 
ΔΙΚΑΙ−
ΟΥ ΑΟ−
ΡΙΣΤ. 
ΧΡΟ−
ΝΟΥ
1
5
1
1
2
1
11
ΔΙΕΥΘΥΝΣΗ
 ΤΜΗΜΑ ΕΠΙΜΕΛΗΤΗΡΙΑΚΩΝ ΘΕ−
ΜΑΤΩΝ ΕΝΗΜΕΡΩΣΗΣ ΤΥΠΟΥ
& ΔΗΜΟΣΙΩΝ ΣΧΕΣΕΩΝ
ΤΜΗΜΑ ΔΙΟΙΚΗΤΙΚΟ
ΤΜΗΜΑ ΟΙΚΟΝΟΜΙΚΟ
ΤΜΗΜΑ ΜΗΤΡΩΟΥ 
ΤΜΗΜΑ ΜΗΧΑΝΟΓΡΑΦΙΚΩΝ
ΕΦΑΡΜΟΓΩΝ
ΣΥΝΟΛΟ ΘΕΣΕΩΝ ΚΑΤΑ ΚΛΑΔΟ
1
2
 1
1
2
1
8
2
3
3
4
1
2
1
1
1
5
8
2
1
32
1
1
6
12
1
1
2
742 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
Άρθρο 10
Η ισχύς του παρόντος Διατάγματος αρχίζει από τη 
δημοσίευσή του στην Εφημερίδα της Κυβερνήσεως.
Στον Υπουργό Ανάπτυξης αναθέτουμε τη δημοσίευση 
και εκτέλεση του παρόντος Διατάγματος. 
 Αθήνα, 14 Μαρτίου 2008
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΦΥΠΟΥΡΓΟΙ
ΕΣΩΤΕΡΙΚΩΝ 
ΧΡΗΣΤΟΣ ΖΩΗΣ 
ΟΙΚΟΝΟΜΙΑΣ ΚΑΙ ΟΙΚΟΝΟΜΙΚΩΝ
ΝΙΚΟΛΑΟΣ ΛΕΓΚΑΣ
ΑΝΑΠΤΥΞΗΣ
ΓΕΩΡΓΙΟΣ ΒΛΑΧΟΣ  
744 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΠΕΡΙΦΕΡΕΙΑΚΑ ΓΡΑΦΕΙΑ ΠΩΛΗΣΗΣ Φ.Ε.Κ.
ΛΑΡΙΣΑ − Διοικητήριο 
ΚΕΡΚΥΡΑ − Σαμαρά 13 
ΗΡΑΚΛΕΙΟ − Πεδιάδος 2 
ΜΥΤΙΛΗΝΗ − Πλ. Κωνσταντινουπόλεως 1
23104 23956
210 4135228 
2610 638109 
26510 87215 
25310 22858
2410 597449
26610 89122
2810 300781
22510 46654
ΘΕΣΣΑΛΟΝΙΚΗ − Βασ. Όλγας 227
ΠΕΙΡΑΙΑΣ − Ευριπίδου 63
ΠΑΤΡΑ − Κορίνθου 327 
ΙΩΑΝΝΙΝΑ − Διοικητήριο
ΚΟΜΟΤΗΝΗ − Δημοκρατίας 1
ΤΙΜΗ ΠΩΛΗΣΗΣ ΦΥΛΛΩΝ ΤΗΣ ΕΦΗΜΕΡΙΔΟΣ ΤΗΣ ΚΥΒΕΡΝΗΣΕΩΣ
Σε έντυπη μορφή
η μ ρφή
• Για τα Φ.Ε.Κ. από 1 μέχρι 16 σελίδες σε 1 €, προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
 Σε μορφή DVD/CD
μ ρφή
Τεύχος
Ετήσια έκδοση Τριμηνιαία έκδοση Μηνιαία έκδοση
Α΄
Β΄
Γ΄
Υ.Ο.Δ.Δ.
 Δ΄
150 €
300 €
50 €
50 €
110 €
40 €
80 €
−
−
30 €
15 €
30 €
−
−
−
Τεύχος
Α.Α.Π.
Ε.Β.Ι.
Α.Ε.Δ.
Δ.Δ.Σ.
Α.Ε. − Ε.Π.Ε. και Γ.Ε.ΜΗ.
Ετήσια έκδοση Τριμηνιαία έκδοση Μηνιαία έκδοση
110 €
100 €
5 €
200 €
−
30 €
−
−
−
−
−
−
−
20 €
100 €
• Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 € προσαυξανόμενη κατά 1 € ανά 50 σελίδες.
• Η τιμή πώλησης σε μορφή cd−rom/dvd, δημοσιευμάτων μιας εταιρείας στο τεύχος Α.Ε.−Ε.Π.Ε. και Γ.Ε.ΜΗ. σε 5 € ανά έτος.
 ΠΑΡΑΓΓΕΛΙΑ ΚΑΙ ΑΠΟΣΤΟΛΗ Φ.Ε.Κ.: Τηλεφωνικά: 210 4071010 − fax: 210 4071010 − internet: http://www.et.gr
Τεύχος
Έντυπη μορφή
Α΄
Β΄
Γ΄
Υ.Ο.Δ.Δ.
Δ΄
Α.Α.Π.
Ε.Β.Ι.
225 €
320 €
65 €
65 €
160 €
160 €
65 €
190 €
225 €
Δωρεάν
Δωρεάν
80 €
80 €
33 €
Ψηφιακή Μορφή
ΕΤΗΣΙΕΣ ΣΥΝΔΡΟΜΕΣ Φ.Ε.Κ.
Τεύχος
Α.Ε.Δ.
Α.Ε. − Ε.Π.Ε. και Γ.Ε.ΜΗ.
Δ.Δ.Σ.
Α.Σ.Ε.Π.
Ο.Π.Κ.
Α΄+ Β΄+ Δ΄ + Α.Α.Π.
Έντυπη μορφή
Ψηφιακή Μορφή
10 €
2.250 €
225 €
70€
−
−
Δωρεάν
645 €
95 €
Δωρεάν
Δωρεάν
450 €
• Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά τα ταχυδρομικά έξοδα.
•  Για την παροχή πρόσβασης μέσω διαδικτύου σε Φ.Ε.Κ. προηγουμένων ετών και συγκεκριμένα στα τεύχη: α) Α, Β, Δ, Α.Α.Π., Ε.Β.Ι. και Δ.Δ.Σ., η τιμή προσαυξάνεται,
πέραν του ποσού της ετήσιας συνδρομής του 2007, κατά 40 € ανά έτος και ανά τεύχος και β) για το τεύχος Α.Ε.−Ε.Π.Ε. & Γ.Ε.ΜΗ., κατά 60 € ανά έτος παλαιότητας.
* Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005 2η Υπηρεσία
Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται στο Εθνικό Τυπογραφείο (Καποδιστρίου 34,
Τ.Κ. 104 32 Αθήνα).
* Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά και θα επιστρέφονται.
* Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου Αθηνών και Επαρχίας, οι τηλεο−
πτικοί και ραδιοφωνικοί σταθμοί, η Ε.Σ.Η.Ε.Α., τα τριτοβάθμια συνδικαλιστικά Όργανα και οι τριτοβάθμιες επαγγελματικές ενώσεις δικαιούνται έκπτωσης πενήντα
τοις εκατό (50%) επί της ετήσιας συνδρομής (τρέχον έτος + παλαιότητα).
* Το ποσό υπέρ Τ.Α.Π.Ε.Τ. [5% επί του ποσού συνδρομής (τρέχον έτος + παλαιότητα)], καταβάλλεται ολόκληρο (Κ.Α.Ε. 3512) και υπολογίζεται πριν την έκπτωση.
* Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.
Πληροφορίες για δημοσιεύματα που καταχωρούνται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: Μάρνη 8 τηλ.: 210 8220885, 210 8222924, 210 5279050.
Οι πολίτες έχουν τη δυνατότητα ελεύθερης ανάγνωσης των δημοσιευμάτων που καταχωρούνται σε όλα τα τεύχη της Εφημερίδας της 
Κυβερνήσεως πλην εκείνων που καταχωρούνται στο τεύχος Α.Ε.−Ε.Π.Ε και Γ.Ε.ΜΗ., από την ιστοσελίδα του Εθνικού Τυπογραφείου (www.et.gr).
Οι υπηρεσίες εξυπηρέτησης πολιτών λειτουργούν καθημερινά από 08:00 μέχρι 13:00
*01000543103080008*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr  –  e-mail: webmaster.et@et.gr

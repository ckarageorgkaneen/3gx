6619
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 198
 1 Οκτωβρίου 2009
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 156
  Οργανισμός του Θεραπευτηρίου Χρονίων Παθήσεων 
Παιδιών Αθηνών (Θ.Χ.Π. Παιδιών Αθηνών)
  Ο ΠΡΟΕΔΡΟΣ 
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
   Έχοντας υπόψη:
1. Τις διατάξεις :
α) του άρθρου 20 του ν. 2503/1997 «Διοίκηση, οργά−
νωση, στελέχωση της Περιφέρειας, ρύθμιση θεμάτων 
για την τοπική αυτοδιοίκηση και άλλες διατάξεις» (ΦΕΚ 
107 Α΄).
β) των άρθρων 14 – 20 του ν. 3329/2005 «Εθνικό Σύ−
στημα Υγείας και Κοινωνικής Αλληλεγγύης και λοιπές 
διατάξεις» (ΦΕΚ 81 Α΄) όπως ισχύουν, ειδικότερα δε του 
άρθρου 18 παρ.2 του νόμου αυτού.
γ) του άρθρου 90 του Κώδικα Νομοθεσίας για τη 
Κυβέρνηση και τα Κυβερνητικά Όργανα, που κυρώθηκε 
με το άρθρο πρώτο του π.δ. 63/2005 (ΦΕΚ 98 Α΄).
2. Την υπ’ αριθμ. ΔΙΔΚ/Φ.1/25873/1.10.2007 κοινή απόφα−
ση του Πρωθυπουργού και του Υπουργού Εσωτερικών, 
«Ανάθεση αρμοδιοτήτων στους Υφυπουργούς Εσωτερι−
κών Χρήστο Ζώη και Αθανάσιο Νάκο» (ΦΕΚ 1950 Β΄).
3. Την υπ’ αριθμ. 1666/ΔΙΟΕ/89/13.1.2009 κοινή απόφαση 
του Πρωθυπουργού και του Υπουργού Οικονομίας και 
Οικονομικών, «Καθορισμός αρμοδιοτήτων των Υφυπουρ−
γών Οικονομίας και Οικονομικών», (ΦΕΚ 40 Β΄).
4. Την υπ’ αριθμ. Π3/Φ.ΝΟΜ/Γποικ.45162/3.5.2005 από−
φαση του Υπουργού Υγείας και Κοινωνικής Αλληλεγ−
γύης «Έναρξη Λειτουργίας των μονάδων Κοινωνικής 
Φροντίδας ως Νομικών Προσώπων Δημοσίου Δικαίου», 
(Β΄604).
5. Την υπ’ αριθμ. 1/15.11.2005 απόφαση του Διοικητικού 
Συμβουλίου του Θεραπευτηρίου Χρονίων Παθήσεων 
Παιδιών Αθηνών.
6. Την υπ’ αριθμ. 7730/6116/19.4.2007 απόφαση του Δι−
οικητή της 2ης Υγειονομικής Περιφέρειας Πειραιώς και 
Αιγαίου.
7. Την υπ’ αριθμ. 1/16.5.2007 (θέμα 34ο) απόφαση του 
Κεντρικού Συμβουλίου Υγειονομικών Περιφερειών.
8. Το γεγονός ότι από τις διατάξεις του παρόντος 
διατάγματος προκαλείται δαπάνη σε βάρος του κρατι−
κού προϋπολογισμού, για δαπάνες μισθοδοσίας ύψους 
5.600,00 ΕΥΡΩ περίπου για το τρέχον οικονομικό έτος 
και 39.000,00 ΕΥΡΩ για κάθε ένα από τα επόμενα οικο−
νομικά έτη. Η ανωτέρω δαπάνη θα καλύπτεται για κάθε 
ένα οικονομικό έτος, από τον Φ.220 της ομάδας 0200 
του προϋπολογισμού εξόδων του Υπουργείου Υγείας 
και Κοινωνικής Αλληλεγγύης.
9. Την υπ’ αριθμ. 181/2009 γνωμοδότηση του Συμβου−
λίου της Επικρατείας με πρόταση του Υπουργού Υγεί−
ας και Κοινωνικής Αλληλεγγύης και των Υφυπουργών 
Εσωτερικών και Οικονομίας και Οικονομικών, αποφα−
σίζουμε:
Άρθρο 1
Νομική μορφή – Έδρα – Σφραγίδα
1. Το Θεραπευτήριο Χρονίων Παθήσεων Παιδιών Αθη−
νών (Θ.Χ.Π), το οποίο αποτελεί ΝΠΔΔ υπόκειται στον 
έλεγχο και την εποπτεία του Διοικητή της οικείας Υ.ΠΕ, 
έχει δικό του προϋπολογισμό, πρωτόκολλο, σφραγίδα, 
αρχείο και αριθμό φορολογικού μητρώου (Α.Φ.Μ) (άρθρο 
14, παρ. 1 του ν. 3329/2005).
2. Το Θ.Χ.Π. Παιδιών Αθηνών έχει έδρα το Δήμο Χα−
ϊδαρίου.
3. Το Θεραπευτήριο Χρονίων Παθήσεων Παιδιών Αθη−
νών έχει στρογγυλή σφραγίδα, η οποία αποτελείται από 
τρεις επάλληλους και ομόκεντρους κύκλους ως εξής: 
εξωτερικός κύκλος: «ΕΛΛΗΝΙΚΗ ΔΗΜΟΚΡΑΤΙΑ», ενδιάμε−
σος κύκλος: «2η ΥΓΕΙΟΝΟΜΙΚΗ ΠΕΡΙΦΕΡΕΙΑ ΠΕΙΡΑΙΩΣ ΚΑΙ 
ΑΙΓΑΙΟΥ − ΘEΡΑΠΕΥΤΗΡΙΟ ΧΡΟΝΙΩΝ ΠΑΘΗΣΕΩΝ ΠΑΙΔΙ−
ΩΝ ΑΘΗΝΩΝ» και στο κέντρο φέρει το «ΕΘΝΟΣΗΜΟ».
Άρθρο 2
Σκοπός
1. Το Θεραπευτήριο έχει σκοπό:
α) την περίθαλψη και λειτουργική, κοινωνική, προεπαγ−
γελματική και επαγγελματική κατάρτιση και αποκατά−
σταση έως και εκατόν είκοσι (120) ατόμων και των δύο 
φύλων ηλικίας από τρία έως εικοσιπέντε έτη (3−25 έτη), 
από όλη τη χώρα, τα οποία έχουν νοητική υστέρηση ή 
χρόνιες κινητικές παθήσεις και νοητική υστέρηση, με συ−
νέπεια την ολική ή μερική αδυναμία αυτοεξυπηρέτησής 
τους, μέχρι την μεταφορά τους σε άλλο Θεραπευτήριο 
ή Μονάδα Παροχής Υπηρεσιών Κοινωνικής Φροντίδας.
β) την εφαρμογή προγραμμάτων ημερήσιας φροντί−
δας και λειτουργικής, κοινωνικής, προεπαγγελματικής και 
επαγγελματικής αποκατάστασης για άτομα και των δύο 
φύλων ηλικίας από τρία έως εικοσιπέντε έτη, τα οποία 
6620 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
πάσχουν από νοητική υστέρηση ή χρόνιες κινητικές παθή−
σεις και νοητική υστέρηση και τα οποία δεν διαμένουν στο 
Θεραπευτήριο αλλά στις οικογενειακές τους εστίες.
γ) την εφαρμογή προγραμμάτων «Βοήθεια στο σπίτι» 
για άτομα και των δύο φύλων ηλικίας από τρία έως ει−
κοσιπέντε έτη, τα οποία πάσχουν από νοητική υστέρηση 
ή χρόνιες κινητικές παθήσεις και νοητική υστέρηση, με 
στόχο να υποστηριχθεί η παραμονή τους στο οικογε−
νειακό περιβάλλον.
δ) την υλοποίηση προγραμμάτων έρευνας και συμ−
βουλευτικής για θέματα που αφορούν άτομα με ανα−
πηρίες.
ε) τη λειτουργία εξωιδρυματικών δομών όπως ξενώνες 
αποκατάστασης, στέγες ημιαυτόνομης και αυτόνομης 
διαβίωσης για άτομα με αναπηρίες ή άλλες υπηρεσίες 
αποϊδρυματοποίησης.
στ) τη λειτουργία προστατευμένων παραγωγικών ερ−
γαστηρίων για άτομα με αναπηρίες,
ζ) την παροχή συμβουλευτικής, ψυχολογικής και κοι−
νωνικής στήριξης σε άτομα με αναπηρίες και τις οικο−
γένειές τους και τη διασύνδεση των οικογενειών τους 
με υπηρεσίες υποστήριξης με σκοπό την παραμονή των 
παιδιών στο οικογενειακό τους περιβάλλον.
η) την εφαρμογή προγραμμάτων φιλοξενίας, για άτο−
μα που διαμένουν με τις οικογένειές τους, με στόχο τη 
στήριξη της οικογένειας.
θ) την διεξαγωγή προγραμμάτων άθλησης και ψυχα−
γωγίας για άτομα με αναπηρίες.
ι) την εφαρμογή προγραμμάτων εθελοντισμού για τα 
άτομα με αναπηρίες και τις οικογένειές τους σε συνερ−
γασία με φορείς του δημοσίου, του ιδιωτικού και του 
εθελοντικού τομέα.
ια) τη λειτουργία κέντρου ημέρας κατάρτισης ατόμων 
σχολικής ηλικίας και κατάρτισης και αποκατάστασης 
ενηλίκων μέχρι ηλικίας 25 ετών με αυτισμό και νοητική 
υστέρηση.
ιβ) τη λειτουργία κέντρου διάγνωσης και μονάδας 
διαχείρισης κρίσεων ατόμων με αυτισμό και νοητική 
υστέρηση.
ιγ) την τήρηση των δεσμεύσεων που απορρέουν από 
κείμενα των Διεθνών Οργανισμών αναφορικά με την 
προστασία των ΑμεΑ όπως είναι η Σύμβαση του Ο.Η.Ε. 
για τα δικαιώματα των ΑμεΑ και η Σύσταση (2005) 5 
του Συμβουλίου της Ευρώπης για τα δικαιώματα των 
παιδιών που ζουν σε ιδρύματα παιδικής προστασίας.
2. Για την επίτευξη των σκοπών του το Θεραπευτήριο 
κυρίως:
α) φροντίζει για την ορθολογική εξυπηρέτηση των 
ατόμων που είναι αποδέκτες των υπηρεσιών του, με 
τη διαμόρφωση ειδικών χώρων ανάλογα με τις ανάγκες 
κάθε ομάδας στόχου και τη συνεργασία με εξειδικευ−
μένους φορείς του δημόσιου, ιδιωτικού ή εθελοντικού 
τομέα για την εφαρμογή ειδικών προγραμμάτων απο−
κατάστασης για κάθε ομάδα.
β) συνάπτει προγραμματικές συμβάσεις και δημιουργεί 
δίκτυα συνεργασίας με φορείς του δημόσιου, ιδιωτικού 
ή εθελοντικού τομέα που ειδικεύονται σε θέματα προ−
νοιακών υπηρεσιών,
γ) αναπτύσσει προγράμματα και ενέργειες που προά−
γουν την ελεύθερη καλλιέργεια του πνεύματος των ατό−
μων που περιθάλπει και ενδυναμώνουν τη συμμετοχή 
τους σε κοινωνικά, πολιτιστικά και αθλητικά δρώμενα 
με στόχο την κοινωνική τους αποκατάσταση,
δ) οργανώνει δίκτυα παροχής υπηρεσιών και πλη−
ροφοριών για τα άτομα που περιθάλπει αλλά και τις 
οικογένειές τους και προωθεί σχετικές συνεργασίες με 
αντίστοιχα δίκτυα του εσωτερικού ή του εξωτερικού,
ε) σχεδιάζει και υλοποιεί προγράμματα υποστήρι−
ξης και κατάρτισης των μελών του προσωπικού του 
με στόχο την ενίσχυση των δράσεών του, καθώς και 
προγράμματα κλινικής και πρακτικής άσκησης φοιτητών 
αντίστοιχων ειδικοτήτων.
στ) μισθώνει χώρους για ξενώνες, κατοικίες αυτόνομης 
ή ημιαυτόνομης διαβίωσης, καθώς επίσης και ειδικούς 
χώρους για την έκθεση και πώληση έργων των ατόμων 
με αναπηρίες που διαμένουν στο Θεραπευτήριο ή παρα−
κολουθούν τα προγράμματα ημερήσιας φροντίδας και 
αποκατάστασης που το ίδιο οργανώνει και εφαρμόζει,
ζ) συμμετέχει σε προγράμματα και υλοποιεί δράσεις 
που συγχρηματοδοτούνται από την Ευρωπαϊκή Ένωση 
και άλλους Διεθνείς Οργανισμούς στους τομείς της 
κοινωνικής φροντίδας, της επαγγελματικής κατάρτι−
σης και της προώθησης στην απασχόληση Ατόμων με 
Αναπηρίες,
η) συνάπτει συμβάσεις με φυσικά ή νομικά πρόσωπα 
για την ανάθεση εργασιών επιστημονικής και διοικητι−
κής υποστήριξης που συμβάλλουν στην εξυπηρέτηση 
των σκοπών του. 
θ) συνεργάζεται με Νοσοκομεία της 2ης Υγειονομικής 
Περιφέρειας Πειραιώς και Αιγαίου, για την παροχή νοσο−
κομειακών υπηρεσιών, μετά από απόφαση του Διοικητή 
της Υγειονομικής Περιφέρειας.
Ι) συνεργάζεται με Πανεπιστημιακά ιδρύματα για την 
υλοποίηση προγραμμάτων και δράσεων του τομέα Κοι−
νωνικής Πρόνοιας.
ια) συντηρεί, αναβαθμίζει, επεκτείνει, διαμορφώνει και δι−
αχειρίζεται με τον καλύτερο τρόπο τον χώρο και τις δομές 
του Θεραπευτηρίου προς όφελος των σκοπών του.
ιβ) εφαρμόζει προγράμματα αναδοχής περιθαλπομέ−
νων από ανάδοχες οικογένειες, σύμφωνα με την κείμενη 
νομοθεσία.
3. Ο αριθμός των εξωτερικών ασθενών καθορίζεται 
από το Διοικητικό Συμβούλιο του Θεραπευτηρίου ανά−
λογα με την επάρκεια των εγκαταστάσεων και του 
προσωπικού.
Άρθρο 3
Παρεχόμενη περίθαλψη
1. Για τα άτομα που εισάγονται στο Θεραπευτήριο, 
ως περίθαλψη νοείται η εξασφάλιση στέγης, διατρο−
φής και ειδών ένδυσης, υπόδησης και λοιπού ιματισμού, 
η φυσικοθεραπεία, η εργοθεραπεία, η λογοθεραπεία, 
η  ψυχολογική  υποστήριξη,  η  λειτουργική,  κοινωνική, 
προεπαγγελματική και επαγγελματική κατάρτιση και 
αποκατάσταση, καθώς και η εφαρμογή προγραμμάτων 
ψυχαγωγίας και δημιουργικής απασχόλησης. Η περίθαλ−
ψη περιλαμβάνει επίσης την ιατροφαρμακευτική αγωγή 
και την επιμέλεια ανεύρεσης εξειδικευμένης ιατρικής 
φροντίδας μέσω επισκέψεων ή εισαγωγής σε κατάλ−
ληλα νοσηλευτικά ιδρύματα.
2. Τα προγράμματα αποκατάστασης, προεπαγγελ−
ματικής και επαγγελματικής κατάρτισης μπορούν να 
παρακολουθούν και άτομα με αναπηρίες που δεν περι−
θάλπονται στο Θεραπευτήριο και κατοικούν στο Νομό 
Αττικής και στην ευρύτερη Περιφέρεια. 
3. Το Θεραπευτήριο παρέχει ημερήσια φροντίδα, αγω−
γή και αποθεραπεία, ψυχολογική υποστήριξη και προ−
γράμματα απασχόλησης, άθλησης και ψυχαγωγίας, σε 
άτομα με αναπηρίες που δεν περιθάλπονται σ’ αυτό και 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
6621
δεν συμμετέχουν στα προγράμματα αποκατάστασης, με 
σκοπό την υποστήριξη των οικογενειών τους.
4. Το Θεραπευτήριο οργανώνει και εφαρμόζει προ−
γράμματα «Βοήθεια στο σπίτι» τα οποία περιλαμβά−
νουν:
α) κοινωνική εργασία με άτομα, οικογένειες και ομά−
δες σε συνεργασία με εθελοντικές οργανώσεις που 
δραστηριοποιούνται στο πεδίο της φροντίδας ατόμων 
με αναπηρίες,
β) τακτικές κατ’ οίκον επισκέψεις κοινωνικής λειτουρ−
γού καθώς και τηλεφωνική επικοινωνία με τα εξυπηρε−
τούμενα άτομα και τις οικογένειές τους,
γ) διεκπεραίωση πρακτικών θεμάτων, όπως συνοδεία 
σε δημόσιες υπηρεσίες, εξόφληση λογαριασμών,
δ) ψυχαγωγία και δημιουργική απασχόληση,
ε) ιατρική παρακολούθηση και νοσηλευτική φροντίδα 
στο σπίτι,
στ) φροντίδα καθαριότητας στο σπίτι.
5. Το Θεραπευτήριο φροντίζει για την προώθηση και 
πώληση των έργων των ατόμων που παρακολουθούν τα 
προγράμματα προεπαγγελματικής και επαγγελματικής 
κατάρτισης, ημερήσιας φροντίδας και απασχόλησης 
είτε μέσω εκθέσεων είτε μέσω μίσθωσης επαγγελμα−
τικών χώρων. 
 Άρθρο 4
Προϋποθέσεις εισαγωγής και συμμετοχής 
στα προγράμματα του Θεραπευτηρίου
1. Στο Θεραπευτήριο εισάγονται άτομα και των δύο 
φύλων ηλικίας από 3 έως 25 ετών, τα οποία πάσχουν 
από νοητική υστέρηση ή χρόνιες κινητικές παθήσεις 
και νοητική υστέρηση με αποτέλεσμα να αδυνατούν 
ολικά ή μερικά να αυτοεξυπηρετηθούν. Τα άτομα που 
δικαιούνται να εισαχθούν μπορούν να προέρχονται από 
όλα τα διαμερίσματα της χώρας. 
2. Για την εισαγωγή στο Θεραπευτήριο ή τη συμμετο−
χή σε προγράμματα ημερήσιας φροντίδας ή αποκατά−
στασης οι ενδιαφερόμενοι οφείλουν να προσκομίσουν 
στο Ίδρυμα τα παρακάτω δικαιολογητικά:
α) αίτηση εισαγωγής,
β) αποδεικτικό στοιχείων ταυτότητας ή πιστοποιητικό 
γέννησης,
γ) έκθεση κοινωνικής έρευνας από την αρμόδια υπη−
ρεσία του Θεραπευτηρίου,
δ) επικυρωμένο φωτοαντίγραφο απόδειξης είσπραξης 
σύνταξης από ασφαλιστικό ταμείο ή από την αρμόδια 
Διεύθυνση Κοινωνικής Πρόνοιας της οικείας Νομαρχι−
ακής Αυτοδιοίκησης ή, εάν αυτό δεν υπάρχει, απόφαση 
που βεβαιώνει οικονομική αδυναμία σύμφωνα με τις 
διατάξεις των άρθρων 2 και 4 του ν.δ. 57/1973 (ΦΕΚ 
149 Α΄),
ε) ιατρικό πιστοποιητικό από δημόσιο νοσοκομείο σχε−
τικά με το νόσημα από το οποίο πάσχουν, στο οποίο 
θα αναγράφεται υποχρεωτικά ότι το άτομο που χρήζει 
εισαγωγής στο Θεραπευτήριο δεν πάσχει από μολυ−
σματική νόσο ή από βαρύ νόσημα που χρήζει ειδικής 
νοσηλείας π.χ. νεοπλασία,
στ) ιατρικό πιστοποιητικό από δημόσιο νοσοκομείο 
σχετικά με την κατάσταση της ψυχικής και νοητικής 
υγείας και των αισθητηρίων οργάνων, καθώς και το 
ιστορικό χρόνιων λοιμωδών ή άλλων νοσημάτων, μεταξύ 
των οποίων περιλαμβάνεται και η βεβαίωση εξετάσεων 
αυστραλιανού αντιγόνου, αντισωμάτων κατά της ηπα−
τίτιδας Β − C, RPR−VDRL, HIV.
ζ) Βιβλιάριο Υγείας ή ανάλογο πιστοποιητικό από το 
οποίο να προκύπτει ότι έχουν διενεργηθεί όλοι οι απα−
ραίτητοι εμβολιασμοί για την ηλικία του ατόμου, σύμφω−
να με το εκάστοτε Εθνικό Πρόγραμμα Εμβολιασμών.
3. Οι περιθαλπόμενοι συμμετέχουν στη δαπάνη πε−
ρίθαλψης ανάλογα με τις οικονομικές τους δυνατότη−
τες. Το ποσοστό συμμετοχής καθορίζεται με απόφαση 
του Υπουργού Υγείας και Κοινωνικής Αλληλεγγύης με 
βάση τιμολόγιο και κλίμακα ανάλογη με το ύψος του 
εισοδήματος του κάθε περιθαλπόμενου. Όσοι εισάγο−
νται στο Θεραπευτήριο με απόφαση που βεβαιώνει την 
οικονομική τους αδυναμία σύμφωνα με τις διατάξεις 
του ν.δ. 57/1973, (ΦΕΚ 149 Α΄), απαλλάσσονται από την 
καταβολή τροφείων, εκτός εάν από την ίδια απόφαση 
προβλέπεται συμμετοχή. Το Θεραπευτήριο δύναται να 
ζητήσει την έκδοση βιβλιαρίου οικονομικής αδυναμίας 
του περιθαλπομένου, από την αρμόδια υπηρεσία της 
οικείας Νομαρχιακής Αυτοδιοίκησης, και κατά τη διάρ−
κεια της περίθαλψής του.
4. Για την εισαγωγή στο Θεραπευτήριο ή την συμμε−
τοχή σε προγράμματα του Θεραπευτηρίου, αποφασίζει 
το Διοικητικό Συμβούλιο, μετά την ολοκλήρωση των 
διαδικασιών της παρ. 2 του παρόντος άρθρου.
5. Στους περιθαλπόμενους παρέχονται ενιαίες υπη−
ρεσίες ανεξάρτητα της συμμετοχής ή μη στη δαπάνη 
των νοσηλίων τροφείων.
6. Η εισαγωγή των περιθαλπόμενων στο Θεραπευτή−
ριο γίνεται με στόχο την άμεση κοινωνική φροντίδα ή 
την αποθεραπεία στα πλαίσια των δυνατοτήτων του 
Θεραπευτηρίου. 
Άρθρο 5
Διοίκηση
1. Όργανα διοίκησης του Θεραπευτηρίου είναι:
I. Το Διοικητικό Συμβούλιο (ΔΣ)
II. Ο Διοικητής ο οποίος ασκεί και καθήκοντα Προέ−
δρου του Διοικητικού Συμβουλίου (άρθρο 15 παρ. 1 του 
ν. 3329/2005).
2. Το Διοικητικό Συμβούλιο είναι πενταμελές και ορί−
ζεται με ισάριθμα αναπληρωματικά μέλη με απόφαση 
του Υπουργού Υγείας και Κοινωνικής Αλληλεγγύης, έχει 
διετή θητεία και αποτελείται από:
α) τον Διοικητή ως Πρόεδρο του Διοικητικού Συμβου−
λίου τον οποίο αναπληρώνει ο Αντιπρόεδρος,
β) δύο μέλη με εμπειρία στον τομέα της κοινωνικής 
αλληλεγγύης που ορίζονται με τους αναπληρωτές τους. 
Το ένα από τα μέλη αυτά ορίζεται ως Αντιπρόεδρος,
γ) έναν εκπρόσωπο της Εθνικής Συνομοσπονδίας Ατό−
μων με Αναπηρίες (ΕΣΑΕΑ). O εκπρόσωπος της ΕΣΑΕΑ 
προτείνεται από το συνδικαλιστικό του όργανο, εφόσον 
υπάρχει.
δ) Έναν εκπρόσωπο των εργαζομένων στο Θεραπευ−
τήριο, ο οποίος εκλέγεται, μαζί με τον αναπληρωτή του, 
από το σύνολο των εργαζομένων στο Θεραπευτήριο 
(άρθρο 15 παρ. 5 του ν. 3329/2005).
3. Ο Πρόεδρος του Διοικητικού Συμβουλίου συντάσσει 
την ημερήσια διάταξη της συνεδρίασης του ΔΣ, συγκα−
λεί το ΔΣ, και ορίζει τους εισηγητές των θεμάτων.
4. Ο Διοικητής πρέπει να είναι κάτοχος πτυχίου τρι−
τοβάθμιας εκπαίδευσης της ημεδαπής ή της αλλοδαπής 
στους τομείς των κοινωνικών ή ανθρωπιστικών επιστη−
μών ή διοίκησης και οικονομίας και να διαθέτει εμπειρία 
στην άσκηση επιτελικών καθηκόντων σε φορείς του 
δημόσιου ή ιδιωτικού τομέα της ημεδαπής ή αλλοδαπής 
6622 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
και ικανότητες στρατηγικού και επιχειρησιακού σχεδι−
ασμού (άρθρο 15 παρ. 1 του ν. 3329/2005).
Άρθρο 6
Λειτουργία Διοικητικού Συμβουλίου
1. Το ΔΣ συνέρχεται τακτικά δύο φορές το μήνα και 
εκτάκτως ύστερα από πρόσκληση του Προέδρου του, 
λειτουργεί δε σύμφωνα με τις διατάξεις των άρθρων 
13, 14 και 15 του κυρωθέντος με το ν. 2690/1999 (ΦΕΚ 45 
Α΄), Κώδικα Διοικητικής Διαδικασίας. Ο Πρόεδρος μπορεί 
να καλεί στις συνεδριάσεις του ΔΣ εκπροσώπους των 
συνδικαλιστικών οργανώσεων των εργαζομένων, καθώς 
και κάθε υπηρεσιακό παράγοντα ή εκπρόσωπο οποιου−
δήποτε επιστημονικού, ερευνητικού ή τοπικού φορέα. 
Τα πρόσωπα αυτά αποχωρούν πριν από την έναρξη της 
συζήτησης (άρθρο 15 παρ. 5 του ν. 3329/2005).
2. Στις συνεδριάσεις του Διοικητικού Συμβουλίου μετέ−
χει και ο Διευθυντής του Θεραπευτηρίου ως εισηγητής, 
χωρίς δικαίωμα ψήφου. Χρέη Γραμματέα εκτελεί υπάλ−
ληλος του Θεραπευτηρίου που ορίζεται με απόφαση 
του Διοικητικού Συμβουλίου.
3. Αντικείμενο της συνεδρίασης του Δ.Σ. είναι μόνο 
τα θέματα που περιλαμβάνονται στην ημερήσια διά−
ταξη, η οποία γνωστοποιείται στα μέλη του μαζί με 
την πρόσκληση, κατά τα οριζόμενα στο άρθρο 14 παρ. 
2 του Κώδικα Διοικητικής Διαδικασίας. Κατ΄ εξαίρεση, 
μπορούν να συζητηθούν και θέματα που δεν περιλαμβά−
νονται στην ημερήσια διάταξη, αν είναι παρόντα όλα τα 
τακτικά μέλη και συμφωνούν για τη συζήτησή τους. 
4. Τα πρακτικά κάθε συνεδρίασης επικυρώνονται από το 
Διοικητικό Συμβούλιο στην επόμενη συνεδρίασή του, κα−
ταχωρούνται στη συνέχεια από το Γραμματέα σε βιβλίο 
που τηρείται με ευθύνη του και το οποίο είναι θεωρημένο 
από τον Διοικητή και υπογράφονται από τον Διοικητή 
ή τον προεδρεύοντα και τον Γραμματέα. Ο Γραμματέας 
μεριμνά για την τήρηση, δακτυλογράφηση και βιβλιοδέ−
τηση των πρακτικών του Διοικητικού Συμβουλίου.
5. Καμία απόφαση του Διοικητικού Συμβουλίου δεν 
εκτελείται, εάν δεν έχουν επικυρωθεί τα πρακτικά της 
συνεδριάσεως κατά την οποία ελήφθη. Προκειμένου 
για εξαιρετικές περιπτώσεις αποφάσεων που είναι ανα−
γκαίο να εκτελεστούν άμεσα, το Διοικητικό Συμβούλιο 
μπορεί με ειδική απόφαση να θεωρεί ως επικυρωμένα 
τα σχετικά πρακτικά για τα θέματα αυτά με σκοπό την 
άμεση εκτέλεση της απόφασης.
6. Το Δ.Σ. συνεδριάζει νομίμως όταν στη σύνθεσή του 
μετέχουν, ως τακτικά ή αναπληρωματικά μέλη, περισ−
σότερα από τα μισά των τακτικών μελών (απαρτία). Οι 
αποφάσεις του λαμβάνονται με ψηφοφορία και με την 
απόλυτη πλειοψηφία των παρόντων μελών. Σε περίπτω−
ση ισοψηφίας υπερισχύει η ψήφος του Προέδρου, εκτός 
αν η ψηφοφορία είναι μυστική, οπότε αυτή επαναλαμ−
βάνεται για μία ακόμη φορά, η τυχόν δε νέα ισοψηφία 
ισοδυναμεί με απόρριψη.
Αρμοδιότητες του Διοικητικού Συμβουλίου 
Άρθρο 7
Το Διοικητικό Συμβούλιο του Θεραπευτηρίου ασκεί τις 
εξής αρμοδιότητες σύμφωνα με την παρ.7 του άρθρου 
15 του ν. 3329/2005:
1. Εγκρίνει το επιχειρησιακό σχέδιο δράσης του Θε−
ραπευτηρίου και το υποβάλλει στον Διοικητή της οι−
κείας Υγειονομικής Περιφέρειας προς ένταξή του στο 
επιχειρησιακό σχέδιο της οικείας Υγειονομικής Περι−
φέρειας.
2. Εγκρίνει τη δημιουργία, μείωση ή συγχώνευση μονά−
δων ή τμημάτων του Θεραπευτηρίου και υποβάλλει την 
απόφασή του στον Διοικητή της οικείας Υγειονομικής 
Περιφέρειας προς έγκριση.
3. Εγκρίνει την ανέγερση, επέκταση, αναδιάταξη και 
ανακατανομή των κτιριακών και λοιπών υποδομών του 
Θεραπευτηρίου, και υποβάλλει προς έγκριση την από−
φασή του στον Διοικητή της οικείας Υγειονομικής Πε−
ριφέρειας.
4. Εγκρίνει τον οργανισμό του Θεραπευτηρίου και τις 
τροποποιήσεις του, και τον υποβάλλει στον Διοικητή της 
οικείας Υγειονομικής Περιφέρειας προς έγκριση.
5. Εγκρίνει το συνολικό ετήσιο προγραμματισμό των 
προσλήψεων του Θεραπευτηρίου και τον υποβάλλει στο 
Διοικητή της οικείας Υγειονομικής Περιφέρειας προς 
έγκριση.
6. Εγκρίνει τον προϋπολογισμό του Θεραπευτηρίου, 
τις αναμορφώσεις και τις τροποποιήσεις του όπως και 
τον ισολογισμό και απολογισμό της οικονομικής χρήσης 
κάθε έτους και τον υποβάλλει στο Διοικητή της οικείας 
Υγειονομικής Περιφέρειας.
7.  Εγκρίνει  το  Ενιαίο  Πρόγραμμα  Προμηθειών  του 
Θεραπευτηρίου, καθώς και τις τροποποιήσεις του και 
το υποβάλλει στο Διοικητή της οικείας Υγειονομικής 
Περιφέρειας προς έγκριση.
8. Εγκρίνει τη σκοπιμότητα και τον τρόπο χρηματο−
δότησης για την εκτέλεση έργων, υλοποίηση μελετών, 
προμήθεια παντός τύπου εξοπλισμού, προμήθεια παντός 
τύπου αναλώσιμου υλικού και ανάθεση υπηρεσιών για 
ποσά άνω των 15.000 ευρώ και μέχρι 45.000 ευρώ ετη−
σίως, κατά ΚΑΕ προϋπολογισμού.
9. Εισηγείται τη σκοπιμότητα και τον τρόπο χρημα−
τοδότησης για εκτέλεση έργων, υλοποίηση μελετών, 
προμήθεια παντός τύπου εξοπλισμού, προμήθεια παντός 
τύπου αναλώσιμου υλικού και ανάθεση υπηρεσιών κατά 
ΚΑΕ προϋπολογισμού για ποσά άνω των 45.000 ευρώ 
ετησίως στον Διοικητή της οικείας Υγειονομικής Περι−
φέρειας, κατά ΚΑΕ προϋπολογισμού.
10. Εγκρίνει τις προτάσεις για την αξιοποίηση των 
13. Αποφασίζει για τη διάθεση σε άλλους φορείς του 
αχρησιμοποίητου υλικού του Θεραπευτηρίου, για το 
χαρακτηρισμό παλαιού υλικού ως άχρηστου, καθώς 
και για την καταστροφή ή την εκποίηση του άχρηστου 
υλικού.
14. Αποφασίζει τη σύναψη προγραμματικών συμβάσε−
ων με φορείς του δημοσίου ή του ιδιωτικού τομέα, με 
στόχο το συντονισμό δράσης, λειτουργίας, παροχής 
υπηρεσιών, αποτελεσματικής παρέμβασης σε κοινούς 
τομείς αρμοδιοτήτων, τη μελέτη, κατάρτιση, εκτέλεση 
και διαχείριση προγραμμάτων κοινωνικής φροντίδας, 
ειδικών προγραμμάτων εθελοντισμού κλπ., του Θερα−
πευτηρίου.
15. Ασκεί όλες τις αρμοδιότητες που προβλέπονται 
στις διατάξεις του ν. 3329/2005, καθώς και όσες άλλες 
περιουσιακών στοιχείων του Θεραπευτηρίου.
11.  Εγκρίνει  την  ετήσια  έκθεση  πεπραγμένων,  την 
οποία υποβάλλει στο Διοικητή της οικείας Υγειονομικής 
Περιφέρειας για την τελική έγκριση.
12. Αποφασίζει για την αποδοχή δωρεών και κληρο−
δοτημάτων υπέρ του Θεραπευτηρίου.
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
6623
του αναθέτει ο Διοικητής της οικείας Υγειονομικής Πε−
ριφέρειας.
16. Ασκεί πειθαρχικές αρμοδιότητες, σύμφωνα με τις 
οικείες διατάξεις του Κώδικα Κατάστασης Δημοσίων 
Πολιτικών Διοικητικών Υπαλλήλων και Υπαλλήλων ΝΠΔΔ, 
ο οποίος κυρώθηκε με το ν. 3528/2007 (ΦΕΚ 26 Α΄).
Άρθρο 8
Αρμοδιότητες Διοικητή
Ο Διοικητής έχει τις ακόλουθες αρμοδιότητες σύμφω−
να με την παρ.3 του άρθρου 15 του ν. 3329/2005:
1. Έχει την ευθύνη της οργάνωσης, συντονισμού, ελέγ−
χου και εύρυθμης λειτουργίας των υπηρεσιών του Θε−
ραπευτηρίου.
2. Καταρτίζει το ετήσιο επιχειρησιακό σχέδιο δράσης 
του Θεραπευτηρίου και το υποβάλλει για έγκριση στο 
Δ.Σ. του Θεραπευτηρίου.
3. Εισηγείται στο Δ.Σ. τη δημιουργία, μείωση ή συγχώ−
νευση μονάδων ή τμημάτων του Θεραπευτηρίου.
4. Εισηγείται στο Δ.Σ. την ανέγερση, επέκταση, ανα−
διάταξη και ανακατανομή των κτιριακών και λοιπών 
υποδομών του Θεραπευτηρίου.
5. Συντάσσει τον οργανισμό του Θεραπευτηρίου και 
τον υποβάλλει προς έγκριση στο Δ.Σ. του Θεραπευ−
τηρίου.
6. Αξιολογεί τις προτάσεις και τα αιτήματα των Υπη−
ρεσιών και του προσωπικού και τα υποβάλει στα αρ−
μόδια όργανα.
7. Εισηγείται στο Δ.Σ. το συνολικό ετήσιο προγραμ−
ματισμό των προσλήψεων της Μονάδας Κοινωνικής 
Φροντίδας.
8. Υποβάλλει προς έγκριση στο Διοικητή της οικείας 
Υγειονομικής Περιφέρειας την προκήρυξη θέσεων ια−
τρικού, παραϊατρικού, νοσηλευτικού προσωπικού, διοι−
κητικού και λοιπού προσωπικού.
9. Αποφασίζει για τα θέματα υπηρεσιακής κατάστα−
σης, συμπεριλαμβανομένων και των πειθαρχικών, του 
προσωπικού της αρμοδιότητάς του.
10. Υποβάλλει στο Διοικητή της οικείας Υ.ΠΕ. πρόταση 
πρόσληψης επικουρικού προσωπικού για την κάλυψη 
επιτακτικών αναγκών.
11. Αποφασίζει την τοποθέτηση των προϊσταμένων σε 
οργανικές μονάδες.
12.  Αναθέτει  προσωρινά  καθήκοντα  Προϊσταμένου 
Διεύθυνσης, Υποδιεύθυνσης και τομέα μέχρι να πλη−
ρωθούν οι θέσεις αυτές.
13. Εισηγείται στο Δ.Σ. τον προϋπολογισμό του Θερα−
πευτηρίου, που έχει καταρτιστεί από τον Προϊστάμενο 
των Οικονομικών Υπηρεσιών του Θεραπευτηρίου τις 
αναμορφώσεις και τροποποιήσεις του όπως και τον 
ισολογισμό και τον απολογισμό της οικονομικής χρήσης 
κάθε έτους.
14. Εισηγείται στο Δ.Σ. το Ενιαίο Πρόγραμμα Προμη−
θειών του Θεραπευτηρίου, καθώς και τις τροποποιήσεις 
του.
15. Αποφασίζει για εκτέλεση έργων, υλοποίηση μελε−
τών, προμήθεια παντός τύπου εξοπλισμού, προμήθεια 
παντός τύπου αναλώσιμου υλικού και ανάθεση υπηρεσι−
ών μέχρι 15.000 ευρώ ετησίως, καθώς και για τον τρόπο 
χρηματοδότησης κατά ΚΑΕ προϋπολογισμού. 
16. Εισηγείται στο Δ.Σ. του Θεραπευτηρίου τη σκοπι−
μότητα και τον τρόπο χρηματοδότησης για εκτέλεση 
έργων, υλοποίηση μελετών, προμήθεια παντός τύπου 
αναλώσιμου υλικού και ανάθεση υπηρεσιών για ποσά 
άνω των 15.000 ευρώ ετησίως κατά ΚΑΕ προϋπολογι−
σμού.
17. Παρακολουθεί και ελέγχει σε μηνιαία βάση την 
ορθή εκτέλεση του προϋπολογισμού και την εν γένει 
οικονομική λειτουργία του φορέα του.
18. Υποβάλλει στο Δ.Σ. προτάσεις για την αξιοποίηση 
των περιουσιακών στοιχείων του Θεραπευτηρίου.
19. Συγκροτεί ομάδες εργασίας ή επιτροπές για την 
κατάρτιση και διαχείριση των προγραμμάτων δράσης 
του Θεραπευτηρίου.
20. Εκπροσωπεί το Θεραπευτήριο δικαστικώς και εξω−
δίκως και μπορεί να αναθέτει τη νόμιμη εκπροσώπησή 
του στον Αντιπρόεδρο του Δ.Σ. και να διορίζει πληρε−
ξούσιους δικηγόρους.
21. Προΐσταται των υπηρεσιών του Θεραπευτηρίου, 
ασκεί ιεραρχικό και πειθαρχικό έλεγχο και μπορεί να 
αναθέτει τη διενέργεια Ένορκης Διοικητικής Εξέτασης 
σε οποιονδήποτε υπάλληλο του φορέα αρμοδιότητάς 
του.
22. Συγκαλεί το Δ.Σ., προεδρεύει στις συνεδριάσεις 
του και συντάσσει την ημερήσια διάταξη.
23. Συντάσσει ετήσια έκθεση πεπραγμένων, την οποία 
υποβάλλει στο Διοικητή της οικείας Υγειονομικής Πε−
ριφέρειας.
24. Μπορεί να εξουσιοδοτεί με πράξη του τον Αντι−
πρόεδρο του Θεραπευτηρίου και ιεραρχικά υφιστάμενά 
του όργανα να υπογράφουν με εντολή του, πράξεις ή 
άλλα έγγραφα της αρμοδιότητάς του και να μεταβιβάζει 
συγκεκριμένες αρμοδιότητές του.
25. Παρακολουθεί και ελέγχει τις λίστες αναμονής για 
υπηρεσίες του φορέα αρμοδιότητας του και λαμβάνει 
μέτρα πρόληψης για την καλύτερη εξυπηρέτηση των 
πολιτών.
26. Εισηγείται στο Δ.Σ. για τα εκπαιδευτικά και πάσης 
φύσεως ερευνητικά προγράμματα, αποφασίζει για την 
οικονομική ενίσχυση και διοικητική υποστήριξη αυτών 
και παρακολουθεί την υλοποίησή τους.
27. Είναι αρμόδιος για θέματα έρευνας, επιμόρφωσης 
και δια βίου εκπαίδευσης του προσωπικού του Θερα−
πευτηρίου.
28. Είναι αρμόδιος για το σύστημα πιστοποίησης ποιό−
τητας των υπηρεσιών του Θεραπευτηρίου, σε συνεργα−
σία με τον Διοικητή της Υγειονομικής Περιφέρειας.
Επίσης, ο Διοικητής εισηγείται στο Δ.Σ. του Θεραπευ−
τηρίου την σκοπιμότητα για την σύναψη προγραμματι−
κών συμβάσεων με φορείς του δημοσίου ή του ιδιωτικού 
τομέα σύμφωνα με το άρθρο 17 του ν.3329/2005. Ασκεί 
όλες τις πειθαρχικές αρμοδιότητες που προβλέπονται 
από τις οικείες διατάξεις του ν.3528/2007 (Α΄26) καθώς 
και κάθε άλλη αρμοδιότητα, που είναι αναγκαία για την 
αποτελεσματική και αποδοτική λειτουργία του Θερα−
πευτηρίου.
Διάρθρωση και αρμοδιότητες υπηρεσιών
Άρθρο 9
Στο Θεραπευτήριο συνιστάται μία Διεύθυνση, η οποία 
συγκροτείται από τα εξής Τμήματα:
α) Περίθαλψης
β) Ψυχοκοινωνικής Αποκατάστασης, Προεπαγγελμα−
τικής και Επαγγελματικής Κατάρτισης και Κοινωνικής 
Υποστήριξης 
γ) Διοικητικού 
6624 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
δ) Οικονομικού.
ε) Τεχνικής Υπηρεσίας και Προσβασιμότητας
α) Το Τμήμα Περίθαλψης είναι αρμόδιο για κάθε θέμα 
που αναφέρεται στην προστασία που παρέχεται από το 
Θεραπευτήριο στα άτομα με αναπηρίες που διαμένουν 
στις δομές του, όπως:
αα) Ιατρική και νοσηλευτική παρακολούθηση, 
ββ) Καθημερινή φροντίδα περιθαλπομένων.
Στο τμήμα Περίθαλψης ανήκουν και οι Ξενώνες φιλο−
ξενίας και οι δομές αποϊδρυματοποίησης, όπου παρέχο−
νται υπηρεσίες βραχείας και μακράς φιλοξενίας σε άτο−
μα που ακολουθούν ειδικό εκπαιδευτικό πρόγραμμα.
β) Το Τμήμα Ψυχοκοινωνικής Αποκατάστασης, Προ−
επαγγελματικής και Επαγγελματικής Κατάρτισης και 
Κοινωνικής Υποστήριξης είναι αρμόδιο:
αα) για κάθε θέμα που αναφέρεται στη ψυχοκοινωνική 
αποκατάσταση των περιθαλπτομένων καθώς και στην 
προεπαγγελματική και επαγγελματική κατάρτιση και 
κοινωνική υποστήριξη τόσο των περιθαλπομένων όσο 
και των ατόμων με αναπηρίες τα οποία μετέχουν στα 
προγράμματα του Θεραπευτηρίου.
ββ) για το πρόγραμμα «Βοήθεια στο σπίτι» που απο−
βλέπει στη βελτίωση της ποιότητας ζωής των ατόμων 
που είναι ενταγμένα στο πρόγραμμα και στην υποστή−
ριξη των οικογενειών τους.
γγ) για τα προγράμματα Ημερήσιας Φροντίδας – Συμ−
βουλευτικής που αφορούν την υποστήριξη των δομών 
αποκατάστασης, καθώς και για την ημερήσια απασχό−
ληση και φροντίδα των Ατόμων με Αναπηρίες.
δδ) για τη λειτουργία του κέντρου ημέρας κατάρτισης 
ατόμων σχολικής ηλικίας και εκπαίδευσης και αποκα−
τάστασης ενηλίκων μέχρι ηλικίας 25 ετών με αυτισμό 
και νοητική υστέρηση.
εε) για τη λειτουργία του κέντρου διάγνωσης και της 
μονάδας διαχείρισης κρίσεων ατόμων με αυτισμό και 
νοητική υστέρηση.
γ) Το Τμήμα Διοικητικού μεριμνά για την διοικητική 
και γραμματειακή υποστήριξη του Θεραπευτηρίου, για 
όλα τα θέματα που αφορούν στην υπηρεσιακή κατά−
σταση των υπαλλήλων, καθώς και για την επιμόρφωσή 
τους. Επίσης, είναι υπεύθυνο για την τήρηση αρχείου, 
την τήρηση του γενικού πρωτοκόλλου και τη διακίνηση 
της αλληλογραφίας (ηλεκτρονικής και μη), βεβαιώνει το 
γνήσιο της υπογραφής και επικυρώνει αντίγραφα, είναι 
αρμόδιο για την αξιοποίηση των σύγχρονων τεχνικών 
μέσων που προσφέρουν οι τεχνολογίες της πληροφο−
ρικής, καθώς και για τη φύλαξη και καθαριότητα των 
εγκαταστάσεων του Θ.Χ.Π Παιδιών Αθηνών, όπως και 
για την κίνηση των αυτοκινήτων αυτού.
δ) Τμήμα Οικονομικού
Το Τμήμα Οικονομικού έχει τις ακόλουθες αρμοδιό−
τητες:
αα) Μεριμνά για την κατάρτιση, τροποποίηση και ανα−
μόρφωση του Τακτικού Προϋπολογισμού του Θεραπευ−
τηρίου και την εκτέλεσή του.
ββ) Διαχειρίζεται κάθε δαπάνη και μεριμνά για την 
εκκαθάριση των κάθε είδους αποδοχών του προσωπικού 
και των μελών του Διοικητικού Συμβουλίου.
γγ) Μεριμνά για την είσπραξη κάθε εσόδου του Θε−
ραπευτηρίου.
δδ) Χειρίζεται όλα τα θέματα που σχετίζονται με τα 
Ασφαλιστικά Ταμεία των εργαζομένων.
εε) Μεριμνά για την προμήθεια κάθε είδους οργάνου, 
υλικού (αναλώσιμου ή μη) εφοδίου ή άλλων περιουσι−
ακών στοιχείων.
στστ) Διαχειρίζεται την εκποίηση κάθε είδους υλικών 
και 
ζζ) Μεριμνά για την σύνταξη των διακηρύξεων και των 
συμβάσεων προμήθειας αυτών. 
ε) Τμήμα Τεχνικής Υπηρεσίας και Προσβασιμότητας
Το Τμήμα αυτό είναι αρμόδιο για την επίβλεψη, συντή−
ρηση και προσβασιμότητα των υφισταμένων κτιριακών 
εγκαταστάσεων του Θεραπευτηρίου, καθώς και την ανέ−
γερση νέων, την σύνταξη – για τον σκοπό αυτό – τεχνικών 
εκθέσεων και τεχνικών προδιαγραφών για την εκπόνηση 
μελετών, την διενέργεια των διαδικασιών ανάθεσης με−
λετών καθώς και των οικοδομικών και ηλεκτρομηχανο−
λογικών εργασιών και την επίβλεψη των εργασιών αυτών. 
Συμβάλλει στη διαχείριση της ακίνητης περιουσίας του 
Θεραπευτηρίου, ιδίως με αποτυπώσεις, κοστολογήσεις 
εργασιών και προσδιορισμό αξιών ακινήτων.
Άρθρο 10
Προσωπικό
Οι θέσεις του προσωπικού διαρθρώνονται κατά κατη−
γορίες, κλάδους και ειδικότητες ως εξής:
Μόνιμες θέσεις:
Κατηγορία Ε.Θ
Μία (1) θέση, Διοικητή με βαθμό 1ο της κατηγορίας 
ειδικών θέσεων σύμφωνα με το άρθρο 15, παρ. 1 του 
ν.3329/2005 (Α΄81)
Κατηγορία Π.Ε.
1. Κλάδος Π.Ε. Διοικητικού − Οικονομικού θέσεις τρεις 
(3)
2. Κλάδος Π.Ε. Ιατρών , Ειδικοτήτων θέσεις τέσσερις 
(4)
 α. Γενικής Ιατρικής ή Παθολογίας θέση μία (1)
 β. Παιδιατρικής θέση μία (1)
 γ. Ψυχιάτρου ή Παιδοψυχιάτρου θέσεις δύο (2)
3. Κλάδος Π.Ε. Ψυχολόγων, θέσεις δύο (2)
με κατεύθυνση ή ειδίκευση ή μη στην Κλινική Ψυχο−
λογία 
4. Κλάδος Π.Ε. Λογοθεραπευτών, θέση μία (1)
5. Κλάδος Π.Ε. Φυσικής Αγωγής, θέσεις δύο (2)
6. Κλάδος Π.Ε. Ειδικών Παιδαγωγών, θέσεις τέσσερις 
(4)
Κατηγορία Τ.Ε.
1. Κλάδος Τ.Ε. Διοικητικού – Λογιστικού, θέσεις έξι 
(6)
2. Κλάδος Τ.Ε. Νοσηλευτικής, θέσεις τρεις (3)
3. Κλάδος Τ.Ε. Εργοθεραπείας, θέσεις εννέα (9) με 
ειδικότητα ή μη Μουσικοθεραπευτή, Θεατρικού Εργο−
θεραπευτή και άλλων συναφών ειδικοτήτων.
4. Κλάδος Τ.Ε. Φυσικοθεραπείας, θέσεις τρεις (3)
5. Κλάδος Τ.Ε. Μηχανικών, ειδικότητας Μηχανολογίας 
ή Ηλεκτρολογίας, θέση μία (1)
6. Κλάδος Τ.Ε. Κοινωνικής Εργασίας, θέσεις πέντε 
(5)
7. Κλάδος Τ.Ε. Πληροφορικής, θέση (1)
8. Κλάδος Τ.Ε. Λογοθεραπείας, θέσεις δύο (2)
Κατηγορία Δ.Ε.
1. Κλάδος Δ.Ε. Διοικητικών Γραμματέων, θέσεις δώ−
δεκα (12)
2. Κλάδος Δ.Ε. Δακτυλογράφων – Στενογράφων, θέση 
μία (1) (προσωρινός κλάδος) 
3. Κλάδος Δ.Ε. Κοινωνικών Επιμελητών ή Κοινωνικών 
Φροντιστών, θέσεις είκοσι δύο (22)
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
6625
4. Κλάδος Δ.Ε. Βοηθών Νοσηλευτών, θέσεις τριάντα 
πέντε (35)
5. Κλάδος Δ.Ε. Βοηθ. Φαρμακείου, θέση μία (1) 
6. Κλάδος Δ.Ε. Οδηγών, θέσεις πέντε (5)
7. Kλάδος Δ.Ε. Μαγείρων, θέσεις τέσσερις (4)
8. Κλάδος Δ.Ε. Τεχνικού, θέσεις πέντε (5). 
Ο κλάδος αυτός περιλαμβάνει τις ειδικότητες, Ηλε−
κτρολόγων, Υδραυλικών, Ραπτριών, Ξυλουργών και άλ−
λων συναφών ειδικοτήτων. Η κατανομή των θέσεων 
στις παραπάνω ειδικότητες γίνεται κάθε φορά με την 
απόφαση της προκήρυξης αυτών.
Κατηγορία Υ.Ε.
1. Κλάδος Υ.Ε. Βοηθητικού Υγειονομικού Προσωπικού, 
θέσεις δέκα έξι (16) από τις οποίες πέντε (5) θέσεις 
ειδικότητας Πρακτικών Νοσοκόμων είναι προσωρινές. 
Ο κλάδος αυτός περιλαμβάνει τις ειδικότητες: Πρα−
κτικών Νοσοκόμων, Τραυματιοφορέων, Μεταφορέων 
Ασθενών, Συνοδών, Επιμελητών Θαλαμηπόλων, Νεκρο−
τόμων, Σαβανωτών, Αποτεφρωτών και άλλων συναφών 
ειδικοτήτων. Η κατανομή των θέσεων στις παραπάνω 
ειδικότητες γίνεται κάθε φορά με την απόφαση προ−
κήρυξης αυτών.
2.  Κλάδος  Υ.Ε.  Προσωπικού  Καθαριότητας,  θέσεις 
οκτώ (8). Ο κλάδος αυτός περιλαμβάνει τις ειδικότη−
τες: Καθαριστών−τριών, Σιδερωτριών, Πλυντών − τριών, 
Επιμέλειας κήπων, Εργατών γενικών καθηκόντων και 
άλλων συναφών ειδικοτήτων. Η κατανομή στις παρα−
πάνω ειδικότητες γίνεται κάθε φορά με την απόφαση 
προκήρυξης αυτών.
3. Κλάδος Υ.Ε. Βοηθητικού Προσωπικού, θέσεις τέσ−
σερις (4). Ο κλάδος αυτός περιλαμβάνει τις ειδικότητες: 
Κλητήρων, Θυρωρών, Φυλάκων, Ταξινόμων Ιματισμού, 
Κουρέων και άλλες συναφείς ειδικότητες. Η κατανομή 
θέσεων  στις παραπάνω ειδικότητες γίνεται κάθε φορά 
με την απόφαση προκήρυξης αυτών.
4. Κλάδος Υ.Ε. Προσωπικού Εστίασης, θέσεις τρεις (3). 
Ο κλάδος αυτός περιλαμβάνει τις ειδικότητες Βοηθών 
Μαγείρων, Τραπεζοκόμων και Λαντζέρηδων. Η κατανομή 
των θέσεων στις παραπάνω ειδικότητες γίνεται κάθε 
φορά με την απόφαση προκήρυξης αυτών.
5. Κλάδος Υ.Ε Εργατών, θέση μία (1).
Προσωποπαγείς θέσεις
Κλάδος Τ.Ε. Μηχανικών, ειδικότητας Δομικών Έργων, 
θέση μία (1) (ΝΠΔΔ 47/13.3.1998)
Κλάδος Δ.Ε. Διοικητικών−Γραμματέων, θέση μία (1) 
(ΝΠΔΔ 161/12.7.2004)
Κλάδος Δ.Ε. Βοηθού Φυσικοθεραπείας, θέση μία (1) 
(ΝΠΔΔ 34/23.2.1995)
Ειδικό Τεχνικό Προσωπικό με σύμβαση Ιδιωτικού Δι−
καίου ορισμένου χρόνου
Τέσσερις (4) θέσεις τεχνικών εκπαιδευτών:
Οι ειδικότητες αυτών καθορίζονται κάθε φορά από το 
Διοικητικό Συμβούλιο, ανάλογα με τις λειτουργικές δυ−
νατότητες των περιθαλπόμενων εκείνων που κρίνονται 
ικανοί για επαγγελματική κατάρτιση. Το προσωπικό για 
την υλοποίηση προγραμμάτων επαγγελματικής κατάρ−
τισης, συγχρηματοδοτούμενων ή μη, προσλαμβάνεται 
για το χρονικό διάστημα που διαρκούν τα προγράμματα 
αυτά, σύμφωνα με το άρθρο 21 του ν.2190/1994 (ΦΕΚ 28 
Α΄) και είναι ανάλογο με τις ανάγκες εφαρμογής του 
προγράμματος.
Άρθρο 11
Προϊστάμενοι Υπηρεσιών
Καθήκοντα Προϊσταμένου ασκούν:
α) της Διεύθυνσης του Θεραπευτηρίου, υπάλληλος του 
κλάδου ΠΕ Διοικητικού − Οικονομικού και αν δεν υπάρχει, 
υπάλληλος του κλάδου ΤΕ Διοικητικού − Λογιστικού.
β) του Τμήματος Περίθαλψης, υπάλληλος του κλάδου 
ΠΕ Ιατρών Ειδικοτήτων και αν δεν υπάρχει, υπάλληλος 
του κλάδου ΤΕ Νοσηλευτικής.
γ) του Τμήματος Ψυχοκοινωνικής Αποκατάστασης, 
Προεπαγγελματικής και Επαγγελματικής Κατάρτισης 
και Κοινωνικής Υποστήριξης υπάλληλος του κλάδου 
ΠΕ Ιατρών Ειδικοτήτων και αν δεν υπάρχει, υπάλληλος 
του κλάδου ΠΕ Λογοθεραπείας και αν δεν υπάρχει, 
υπάλληλος του κλάδου ΤΕ Λογοθεραπείας ή υπάλλη−
λος του κλάδου ΤΕ Φυσικοθεραπείας ή υπάλληλος του 
κλάδου ΤΕ Εργοθεραπείας ή υπάλληλος του κλάδου ΤΕ 
Κοινωνικής Εργασίας.
δ) του Τμήματος Διοικητικού υπάλληλος του κλάδου 
ΠΕ Διοικητικού −Οικονομικού και αν δεν υπάρχει, υπάλ−
ληλος του κλάδου ΤΕ Διοικητικού − Λογιστικού και αν 
δεν υπάρχει, υπάλληλος του κλάδου ΔΕ Διοικητικών 
Γραμματέων.
ε) του Τμήματος Οικονομικού, υπάλληλος του κλάδου 
ΠΕ Διοικητικού −Οικονομικού και αν δεν υπάρχει, υπάλ−
ληλος του κλάδου ΤΕ Διοικητικού − Λογιστικού και αν 
δεν υπάρχει, υπάλληλος του κλάδου ΔΕ Διοικητικών 
Γραμματέων.
στ) του Τμήματος Τεχνικής Υπηρεσίας και Προσβασι−
μότητας, υπάλληλος του κλάδου ΤΕ Μηχανικών και αν 
δεν υπάρχει, υπάλληλος του κλάδου ΔΕ Τεχνικού.
Άρθρο 12
Προσόντα διορισμού
 Προσόντα διορισμού σε θέσεις μονίμου και με σχέση 
εργασίας ιδιωτικού δικαίου ορισμένου χρόνου προσω−
πικού ορίζονται τα προβλεπόμενα στις διατάξεις του 
π.δ. 50/2001 (ΦΕΚ 39 Α΄) όπως αυτό έχει τροποποιηθεί 
και ισχύει κάθε φορά, για το προσοντολόγιο των υπαλ−
λήλων του Δημοσίου.
Ειδικότερα:
α) Για τον κλάδο ΔΕ Βοηθών Νοσηλευτών ορίζεται το 
ομώνυμο ή αντίστοιχης ειδικότητας πτυχίο ή δίπλωμα 
ή απολυτήριος τίτλος Μέσης Τεχνικής Επαγγελματικής 
Νοσηλευτικής Σχολής (Μ.Τ.Ε.Ν.Σ) ή σχολικών μονάδων 
δευτεροβάθμιας ή μεταδευτεροβάθμιας εκπαίδευσης 
της ημεδαπής ή ισότιμος τίτλος σχολικών μονάδων της 
ημεδαπής ή αλλοδαπής αντίστοιχης ειδικότητας και 
άδεια άσκησης επαγγέλματος Βοηθού Νοσηλευτή.
β) Για τον κλάδο ΔΕ Κοινωνικών Επιμελητών, ορίζεται 
πτυχίο ή δίπλωμα ή απολυτήριος τίτλος Επιμελητών 
Πρόνοιας του κλάδου Κοινωνικής Πρόνοιας ή Κοινω−
νικών Φροντιστών ή αντίστοιχο πτυχίο ή δίπλωμα ή 
απολυτήριος τίτλος σχολικών μονάδων δευτεροβάθμι−
ας ή μεταδευτεροβάθμιας εκπαίδευσης της ημεδαπής 
ή ισότιμος τίτλος σχολικών μονάδων της ημεδαπής ή 
αλλοδαπής αντίστοιχης ειδικότητας.
Άρθρο 13
Εσωτερικός Κανονισμός. Υποχρέωση γονέων 
ή κηδεμόνων ή εχόντων την επιμέλεια.
1. Όλα τα λεπτομερειακά θέματα που αφορούν στην 
κανονική και εύρυθμη λειτουργία του Θεραπευτηρίου 
καθώς και στα καθήκοντα των εργαζομένων σε αυτό, 
εφόσον είναι δευτερεύουσας σημασίας ρυθμίζονται από 
6626 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
τον εσωτερικό κανονισμό λειτουργίας που συντάσσεται 
από το Διοικητικό Συμβούλιο και εγκρίνεται με απόφα−
ση του Διοικητή της οικείας Υγειονομικής Περιφέρειας 
εντός εξαμήνου από της δημοσίευσης του παρόντος.
2. Οι γονείς ή οι κηδεμόνες ή οι έχοντες την επιμέλεια 
των παιδιών έχουν την υποχρέωση να παραλαμβάνουν 
κατά τακτά χρονικά διαστήματα τα παιδιά, ώστε να 
μην αποξενώνονται από το οικογενειακό και κοινωνικό 
περιβάλλον.
Άρθρο 14
Προϋπολογισμός
Ο προϋπολογισμός καταρτίζεται από τον Προϊστά−
μενο των Οικονομικών Υπηρεσιών του Θεραπευτηρίου, 
σύμφωνα με τις ισχύουσες διατάξεις και με βάση την 
προγραμματισμένη από το Διοικητικό Συμβούλιο δρα−
στηριότητα, ψηφίζεται από το Διοικητικό Συμβούλιο και 
εγκρίνεται από την Υγειονομική Περιφέρεια. Αντίγραφο 
του εγκριθέντος προϋπολογισμού υποβάλλεται στην 
αρμόδια υπηρεσία του Υπουργείου Υγείας και Κοινω−
νικής Αλληλεγγύης.
Άρθρο 15
Παράρτημα Σύνθεσης Υπηρεσιακών Μονάδων 
σε θέσεις προσωπικού
Οι υπηρεσίες και οι κλάδοι αναφέρονται με τα στοιχεία 
της συντομογραφίας όπως περιγράφεται στα επιμέρους 
άρθρα του Οργανισμού. Η σύνθεση του προσωπικού της 
υπηρεσιακής μονάδας μπορεί να τροποποιείται για την 
αντιμετώπιση αναγκών που προκύπτουν κυρίως από την 
ανάπτυξη νέων δραστηριοτήτων και αρμοδιοτήτων ή 
την εκτέλεση ειδικών εργασιών της σύμφωνα με τα ορι−
ζόμενα στην παρ. 3 του άρθρου 20 του ν. 2503/1997.
ΟΡΓΑΝΙΚΗ
ΜΟΝΑΔΑ
1
Δ / Ν Σ Η
Τ Μ Η Μ Α    Α΄
Τ Μ Η Μ Α    Β΄
Τ Μ Η Μ Α    Γ΄
Τ Μ Η Μ Α   Δ΄
Τ Μ Η Μ Α    Ε΄
E Θ Π Ε Π Ε Π Ε Π Ε Π Ε Π Ε Τ Ε Τ Ε Τ Ε Τ Ε Τ Ε Τ Ε Τ Ε Τ Ε Δ Ε Δ Ε Δ Ε Δ Ε Δ Ε Δ Ε Δ Ε Δ Ε Υ Ε Υ Ε Υ Ε Υ Ε Υ Ε Σ Υ Ν Ο Λ Ο 
1
1
1
1
2
3
4
5
6
1
2
3
4
5
6
7
8
1
2
3
4
5
6
7
8
1
2
3
4
5 Θ Ε Σ Ε Ω Ν
3
1
1
1
3
2 2 3 5
1
1 6
1
2
4
9
3
5
2
4
2
1
5
1
5
4
8
4
3
7
1
1
8 1
2 8
3 6
1 0
1
5
1
7
Προσωποπαγείς θέσεις τρεις (3)
Άρθρο 16
Μεταβατικές διατάξεις
1. Όσοι υπηρετούν κατά τη δημοσίευση του παρό−
ντος ως μόνιμοι υπάλληλοι του Θεραπευτηρίου Χρονίων 
Παθήσεων Παιδιών Αθηνών κατατάσσονται και εντάσ−
σονται στις ομοιόβαθμες θέσεις κλάδων αντίστοιχης 
κατηγορίας του άρθρου 10 του παρόντος.
2. Μετά από την αποχώρηση από την υπηρεσία για 
οποιοδήποτε λόγο των πέντε (5) υπηρετούντων σε θέ−
σεις του κλάδου Υ.Ε. Βοηθητικού Υγειονομικού Προσω−
πικού ειδικότητας Πρακτικών Νοσοκόμων, οι θέσεις που 
θα κενωθούν μετατρέπονται σε ισάριθμες θέσεις Δ.Ε. 
Βοηθών Νοσηλευτών.
3. Μετά από την αποχώρηση από την υπηρεσία για 
οποιοδήποτε λόγο του υπηρετούντος υπαλλήλου στη 
θέση του κλάδου Δ.Ε. Δακτυλογράφων – Στενογράφων, 
η θέση που θα κενωθεί μετατρέπεται σε θέση του κλά−
δου Δ.Ε. Διοικητικών−Γραμματέων.
4. Όσοι υπηρετούν κατά τη δημοσίευση του παρόντος 
σε προσωποπαγείς θέσεις, διατηρούν τις θέσεις τους, 
μέχρι τη με οποιοδήποτε τρόπο αποχώρησή τους από 
την υπηρεσία, οπότε οι θέσεις αυτές καταργούνται.
*01001980110090008*
Άρθρο 17
Καταργούμενες διατάξεις
Από την έναρξη ισχύος του παρόντος διατάγματος, 
καταργούνται οι διατάξεις του π.δ. 483/1988 (Α΄ 217).
Άρθρο 18
Έναρξη ισχύος
Η ισχύς του παρόντος αρχίζει από τη δημοσίευσή του 
στην Εφημερίδα της Κυβερνήσεως.
Στον Υπουργό Υγείας και Κοινωνικής Αλληλεγγύης 
αναθέτουμε τη δημοσίευση και εκτέλεση του παρόντος 
διατάγματος.
   Αθήνα, 28 Σεπτεμβρίου 2009
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΥΦΥΠΟΥΡΓΟΣ 
ΕΣΩΤΕΡΙΚΩΝ  
ΧΡΗΣΤΟΣ ΖΩΗΣ 
ΥΦΥΠΟΥΡΓΟΣ
ΟΙΚΟΝΟΜΙΑΣ ΚΑΙ ΟΙΚΟΝΟΜΙΚΩΝ
ΝΙΚΟΛΑΟΣ ΛΕΓΚΑΣ
ΥΓΕΙΑΣ ΚΑΙ  ΚΟΙΝΩΝΙΚΗΣ ΑΛΛΗΛΕΓΓΥΗΣ
ΔΗΜΗΤΡΙΟΣ ΑΒΡΑΜΟΠΟΥΛΟΣ  
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr  –  e-mail: webmaster.et@et.gr

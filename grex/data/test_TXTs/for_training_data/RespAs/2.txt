2213
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
Oργανισμός Διοικητικών Υπηρεσιών του Πανεπιστημί−
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 191
ου Δυτικής Μακεδονίας.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
 1. Τις διατάξεις:
α) Του άρθρου 79, παρ. 5 εδάφιο δ΄ του ν. 1566/1985 «Δομή 
και λειτουργία της πρωτοβάθμιας και δευτεροβάθμιας 
εκπαίδευσης και άλλες διατάξεις» (Α΄ 167) σε συνδυασμό 
με το άρθρο 20 παρ. 4 του ν. 2503/1997 (Α΄ 107).
β)  Του  άρθρου  2  παρ.  2  περ.  β΄  υποπερ.  ν  του
ν. 2083/1992 (Α΄ 159).
γ) Του άρθρου 90 του Κώδικα Νομοθεσίας για την 
Κυβέρνηση και τα Κυβερνητικά Όργανα που τέθηκε σε 
ισχύ με το άρθρο πρώτο του π.δ. 63/2005 «Κωδικοποίηση 
της Νομοθεσίας για την Κυβέρνηση και τα Κυβερνητικά 
Όργανα» (Α΄ 98). 
δ) Του άρθρου 3 παρ. 2 του π.δ. 92/2003 (Α΄ 83).
ε) Την υπ’ αριθμ. ΔΙΔΚ/Φ1/2/6139/23.3.2004 απόφαση του 
Πρωθυπουργού και Υπουργού Εσωτερικών, Δημόσιας 
Διοίκησης και Αποκέντρωσης «Ανάθεση αρμοδιοτήτων 
στους Υφυπουργούς Εσωτερικών, Δημόσιας Διοίκησης 
και Αποκέντρωσης» (Β΄ 527). 
στ) Την υπ’ αριθμ. 14650/ΔΙΟΕ 85/17.3.2004 απόφαση 
του Πρωθυπουργού και του Υπουργού Οικονομίας και 
Οικονομικών «Καθορισμός αρμοδιοτήτων των Υφυπουρ−
γών Οικονομίας και Οικονομικών» (Β΄ 519).
ζ) Την υπ’ αριθμ. 37876/ΣΤ5/26.4.2004 απόφαση του Πρω−
θυπουργού και της Υπουργού Εθνικής Παιδείας και Θρη−
σκευμάτων «Καθορισμός αρμοδιοτήτων Υφυπουργών του 
Υπουργείου Εθνικής Παιδείας και Θρησκευμάτων» (Β΄608).
2. Την πρόταση της Διοικούσας Επιτροπής του Πανεπι−
στημίου Δυτικής Μακεδονίας (συνεδρίαση 1η/15.7.2003), 
17η/22.9.2004 και 42η/12.10.2005.
3. Το γεγονός ότι από την εφαρμογή των διατάξεων 
του παρόντος διατάγματος προκαλείται σε βάρος: 
α) του Κρατικού Προϋπολογισμού 
Ετήσια δαπάνη ύψους 600.000 ευρώ περίπου, η οποία 
θα καλύπτεται από τις πιστώσεις που θα εγγράφονται 
κατ’ έτος προς τούτο στον προϋπολογισμό του ΥΠΕΠΘ 
(Ειδ. Φ. 19−250 ΚΑΕ 0200). 
β) του προϋπολογισμού του Πανεπιστημίου Δυτικής 
Μακεδονίας:
   Αρ. Φύλλου 197
 14 Σεπτεμβρίου 2006
Δαπάνη ύψους 65.000 ευρώ περίπου κατά το οικονο−
μικό έτος 2006 και 5.000 ευρώ περίπου για κάθε επό−
μενο οικονομικό έτος, η οποία θα καλύπτεται από τις 
πιστώσεις που θα εγγράφονται κατ’ έτος προς τούτο 
στον ανωτέρω προϋπολογισμό. 
4. Την υπ’ αριθμ. 164/2006 γνωμοδότηση του Συμβου−
λίου της Επικρατείας με πρόταση των Υφυπουργών 
Εσωτερικών Δημόσιας Διοίκησης και Αποκέντρωσης, 
Οικονομίας και Οικονομικών και Εθνικής Παιδείας και 
Θρησκευμάτων, αποφασίζουμε:
ΜΕΡΟΣ ΠΡΩΤΟ
ΔΙΑΡΘΡΩΣΗ – ΑΡΜΟΔΙΟΤΗΤΕΣ
ΚΕΦΑΛΑΙΟ Α΄
Βασική διάρθρωση
Άρθρο 1
Γενικές διατάξεις
1. Η διοικητική και γραμματειακή υποστήριξη του διοι−
κητικού και ερευνητικού έργου του Πανεπιστημίου Δυτι−
κής Μακεδονίας, γίνεται από τις διοικητικές υπηρεσίες 
των οποίων η βασική διάρθρωση ορίζεται στο άρθρο 2 
του παρόντος οργανισμού.
2. Στο Πανεπιστήμιο Δυτικής Μακεδονίας λειτουργεί 
ως αυτοτελής και αποκεντρωμένη υπηρεσία η Βιβλιοθή−
κη, η οποία διέπεται ως προς τη διοίκηση, τις αρμοδιό−
τητες και το προσωπικό της από τις διατάξεις του άρ−
θρου 7 παρ. 7 του ν. 1268/1982, όπως τροποποιήθηκε με 
το εδάφιο α της παρ. 5 του άρθρου 49 του ν. 1404/1983 
όπως κάθε φορά ισχύουν.
3. α) Στο ίδιο Ίδρυμα λειτουργεί Νομική Υπηρεσία, για 
την εξυπηρέτηση του Πανεπιστημίου στις κάθε μορφής 
υποθέσεις του, δικαστικές ή εξώδικες και για τη νομι−
κή καθοδήγηση των Αρχών και Υπηρεσιών αυτού με 
γνωμοδοτήσεις και συμβουλές. Η υπηρεσία αυτή είναι 
αρμόδια για την παραλαβή των επιδιδόμενων στο Πανε−
πιστήμιο εγγράφων και δικογράφων και την υπογραφή 
των σχετικών εκθέσεων επιδόσεως.
β) Οι θέσεις της Νομικής Υπηρεσίας ορίζονται σε:
Μία (1) θέση Νομικού Συμβούλου και 
Μία (1) θέση δικηγόρου, με σχέση έμμισθης εντολής.
Για τη θέση του Νομικού Συμβούλου προσλαμβάνεται 
δικηγόρος παρ’ Αρείω Πάγω, ενώ για τη θέση δικηγόρου, 
δικηγόρος με διετή τουλάχιστον άσκηση δικηγορίας. Ο 
Νομικός Σύμβουλος έχει τη γενική και ειδική εποπτεία 
της λειτουργίας της Υπηρεσίας και της περατώσεως των 
κάθε μορφής υποθέσεών της, ασκεί το γνωμοδοτικό έργο, 
2214 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
βοηθούμενος από το δικηγόρο και παρίσταται ενώπιον 
οποιουδήποτε Δικαστηρίου ή Αρχής, όταν κρίνει αυτό 
αναγκαίο ή μετά από ειδική εντολή του Πρύτανη.
Για τη θέση δικηγόρου εφαρμόζονται οι διατάξεις του 
άρθρου 11 του ν. 1649/1986 (Α΄ 147), όπως αυτές ισχύουν 
κάθε φορά.
γ) Ο δικηγόρος συνεργάζεται με το Νομικό Σύμβουλο 
επί νομικών θεμάτων και για τον τρόπο διεξαγωγής των 
υποθέσεων και εκπροσωπεί το Πανεπιστήμιο, ενώπιον 
όλων των Δικαστηρίων (Πολιτικών, Ποινικών ή Διοικη−
τικών) και Αρχών.
δ) Ο δικηγόρος έχει υποχρέωση να παρέχει τις υπη−
ρεσίες του και να βρίσκεται στη διάθεση του Πανεπι−
στημίου όλες τις εργάσιμες μέρες και ώρες λειτουργί−
ας και έχουν εφαρμογή και σ΄ αυτόν οι διατάξεις του 
Δικηγορικού Κώδικα. 
ε) Ο Νομικός Σύμβουλος όταν απουσιάζει, κωλύεται ή 
δεν υπάρχει αναπληρώνεται με απόφαση του Πρυτανι−
κού Συμβουλίου από τον υπηρετούντα δικηγόρο.
στ) Το προσωπικό της Νομικής Υπηρεσίας παρέχει τις 
Υπηρεσίες του στο ίδρυμα κατά πλήρη απασχόληση, 
κατά τις διατάξεις του κώδικα περί Δικηγόρων.
ΚΕΦΑΛΑΙΟ Β΄
Βασική διάρθρωση διοικητικών υπηρεσιών
Άρθρο 2
1. Οι διοικητικές υπηρεσίες του Πανεπιστημίου Δυτικής 
Μακεδονίας διαρθρώνονται στις ακόλουθες μονάδες:
α. Διεύθυνση Διοίκησης και Οικονομικής Διαχείρισης
β. Τμήμα Τεχνικών Υπηρεσιών
γ. Τμήμα Μηχανοργάνωσης
δ. Τμήμα Δημοσιευμάτων και Εκδόσεων
ε. Γραμματεία Διοικούσας Επιτροπής 
στ. Γραμματεία Προέδρου Διοικούσας Επιτροπής
ζ. Γραμματεία Ειδικού Λογαριασμού Έρευνας
η. Γραμματεία Σχολής
θ. Γραμματείες Τμημάτων (Μία για κάθε Τμήμα)
ι. Οι Γραμματείες Διοικούσας Επιτροπής, Προέδρου 
Διοικούσας Επιτροπής, Ειδικού Λογαριασμού Έρευνας 
και οι Γραμματείες Τμημάτων, από διοικητικής άποψης 
οργανώνονται και λειτουργούν σε επίπεδο Τμήματος.
Άρθρο 3
Διεύθυνση Διοίκησης και Οικονομικής Διαχείρισης
1. Η Διεύθυνση Διοίκησης και Οικονομικής Διαχείρισης 
είναι αρμόδια για την προώθηση των διαδικασιών που 
αφορούν τα θέματα υπηρεσιακής κατάστασης προσω−
πικού, οικονομικής διαχείρισης σπουδών, φοίτησης και 
διοικητικής μέριμνας. Η Διεύθυνση διαρθρώνεται στα 
ακόλουθα τμήματα:
α. Τμήμα Διοίκησης και Προσωπικού
β. Τμήμα Οικονομικής Διαχείρισης
γ. Τμήμα Ακαδημαϊκών Θεμάτων
2. Οι αρμοδιότητες της Διεύθυνσης κατανέμονται με−
ταξύ των Τμημάτων της ως εξής:
α. Τμήμα Διοίκησης και Προσωπικού: είναι αρμόδιο 
για την προώθηση από την κεντρική διοίκηση προς τη 
Σχολή, τα Τμήματα και τις λοιπές οργανικές μονάδες και 
αντιστρόφως των διαδικασιών για την προκήρυξη – πλή−
ρωση των θέσεων Διδακτικού Ερευνητικού Προσωπικού 
(ΔΕΠ), Ειδικού Εργαστηριακού Διδακτικού Προσωπικού 
(Ε.Ε.Δ.Ι.Π.) και Ειδικού Τεχνικού Εργαστηριακού Προσωπι−
κού (Ε.ΤΕΠ.), την εκλογή, διορισμό, μονιμοποίηση, εξέλιξη 
και εν γένει υπηρεσιακή κατάσταση του προσωπικού 
των κατηγοριών αυτών, την πρόσληψη έκτακτου επιστη−
μονικού προσωπικού, την πρωτοκόλληση και διακίνηση 
της αλληλογραφίας, τον καθορισμό και φύλαξη των 
κτιριακών εγκαταστάσεων και κάθε άλλη αρμοδιότητα 
που δεν ασκείται από τα άλλα τμήματα της διεύθυνσης, 
όπως επίσης και τα θέματα υπηρεσιακής κατάστασης 
του Διοικητικού Προσωπικού του Πανεπιστημίου.
β. Τμήμα Οικονομικής Διαχείρισης: είναι αρμόδιο για 
την  μισθοδοσία  του  προσωπικού  που  υπηρετεί,  την 
προώθηση των διαδικασιών προκήρυξης διαγωνισμών 
προμήθειας αγαθών και υπηρεσιών, την εκκαθάριση των 
πάσης φύσεως δαπανών και την τήρηση των αναγκαίων 
βιβλίων και στοιχείων.
γ. Τμήμα Ακαδημαϊκών Θεμάτων: είναι αρμόδιο για 
την προώθηση των διαδικασιών σχετικά με τα πάσης 
φύσεως ακαδημαϊκά θέματα, όπως τα θέματα εγγραφών 
– μετεγγραφών φοιτητών, παροχών στους φοιτητές, 
έγκρισης και λειτουργίας προγραμμάτων μεταπτυχια−
κών σπουδών, έγκρισης και λειτουργίας προγραμμάτων 
σπουδών επιλογής, έρευνας, εφαρμογής του προγράμ−
ματος και του οδηγού σπουδών. Το Τμήμα, επίσης, εί−
ναι αρμόδιο για τη στέγαση, σίτιση και υγειονομική 
περίθαλψη των φοιτητών. Ειδικά για την υγειονομική 
περίθαλψη των φοιτητών επιτρέπεται, με απόφαση της 
ΔΕ το Πανεπιστήμιο, να συμβληθεί με ιατρό παθολόγο 
που διαμένει στην πόλη της Κοζάνης.
Αυτοτελές Τμήμα Τεχνικών Υπηρεσιών
Άρθρο 4
Το Τμήμα Τεχνικών Υπηρεσιών είναι αρμόδιο για την 
εκπόνηση ή παρακολούθηση μελετών για την επίβλεψη 
και τον έλεγχο των εκτελούμενων στο Παν/μιο τεχνικών 
έργων και εν γένει για τη διεκπεραίωση τεχνικών θεμά−
των, για την επιθεώρηση και συντήρηση των εγκαταστά−
σεων του Ιδρύματος καθώς και για την ομαλή λειτουργία 
αυτών. Επίσης, για όποιο άλλο θέμα τεχνικής φύσεως 
ανατεθεί σε αυτό από τη Διοικούσα Επιτροπή.
Το Αυτοτελές Τμήμα Τεχνικών Υπηρεσιών υπάγεται 
στον Προϊστάμενο Γραμματείας του Πανεπιστημίου.
Άρθρο 5
Αυτοτελές Τμήμα Μηχανοργάνωσης
Το Τμήμα Μηχανοργάνωσης είναι αρμόδιο για την μελέ−
τη, το σχεδιασμό και την υλοποίηση μηχανογραφημένων 
προγραμμάτων σε θέματα που σχετίζονται με τη διοικη−
τική λειτουργία του Ιδρύματος. Ασχολείται με θέματα που 
αφορούν στην τεκμηρίωση και στη μέριμνα, στον χειρισμό 
και στην καλή λειτουργία του δικτύου Η/Υ.
Το Αυτοτελές Τμήμα Μηχανοργάνωσης υπάγεται στον 
Προϊστάμενο Γραμματείας του Πανεπιστημίου.
Άρθρο 6
Αυτοτελές Τμήμα Δημοσιευμάτων και Εκδόσεων
Το Τμήμα Δημοσιευμάτων και Εκδόσεων είναι αρμόδιο 
για την έκδοση διδακτικών συγγραμμάτων και διδακτι−
κών σημειώσεων του Ιδρύματος, τη σύνταξη − έκδοση 
της επιστημονικής επετηρίδας του ιδρύματος και άλ−
λων επιστημονικών μελετών, τη μέριμνα για τη σύνταξη, 
έκδοση και διάθεση της διοικητικής επετηρίδας, των 
επισήμων λόγων, των ενημερωτικών δελτίων και άλ−
λων διοικητικής φύσεως δημοσιευμάτων και εντύπων 
του ιδρύματος, την ταξινόμηση και την επεξεργασία 
της ύλης, την παρακολούθηση της εκτύπωσης των δη−
μοσιευμάτων και την επιμέλεια της διόρθωσης αυτών, 
όπως επίσης, και για την επιμέλεια σύνταξης πίνακα 
αποδεκτών και τήρηση αρχείου εκδόσεων. Το Αυτοτε−
λές Τμήμα Δημοσιευμάτων και Εκδόσεων υπάγεται στον 
Προϊστάμενο Γραμματείας του Πανεπιστημίου.
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
2215
Άρθρο 7
Γραμματεία Διοικούσας Επιτροπής
Η Γραμματεία Διοικούσας Επιτροπής είναι αρμόδια 
για τη διοικητική και γραμματειακή υποστήριξη της Επι−
τροπής. Στις αρμοδιότητές της περιλαμβάνονται ιδίως: 
η συγκέντρωση και η επεξεργασία των θεμάτων που 
εισάγονται για συζήτηση στην Επιτροπή. Η μέριμνα για 
την κατάρτιση – έγκριση και κοινοποίηση των θεμάτων 
της ημερήσιας διάταξης. Η μέριμνα για την τήρηση των 
πρακτικών και για την κοινοποίηση των αποφάσεων 
στις καθ’ ύλη αρμόδιες υπηρεσίες. Η τήρηση αρχείου 
πρακτικών και η έκδοση αντιγράφων ή αποσπασμάτων 
αυτών. Επίσης για κάθε άλλο θέμα που αφορά τη λει−
τουργία του συλλογικού αυτού οργάνου.
Γραμματεία Προέδρου Διοικούσας Επιτροπής
Άρθρο 8
Η Γραμματεία Προέδρου Διοικούσας Επιτροπής είναι 
αρμόδια για την τήρηση και διεκπεραίωση της προσωπι−
κής αλληλογραφίας του Προέδρου, τον προγραμματισμό 
των συναντήσεων, επισκέψεων και επαφών του, καθώς 
και κάθε άλλη αρμοδιότητα που υποβοηθεί την άσκηση 
των καθηκόντων του. Επίσης είναι επιφορτισμένη και με 
καθήκοντα δημοσίων σχέσεων και εθιμοτυπίας.
Γραμματεία Ειδικού Λογαριασμού Έρευνας
Άρθρο 9
Η Γραμματεία του Ειδικού Λογαριασμού Έρευνας υπο−
στηρίζει διοικητικά την Επιτροπή Ερευνών και ασκεί τις 
αρμοδιότητες που προβλέπονται στην κοινή απόφαση 
Κ.Α. /679/96 (Β΄ 826) των Υπουργών Οικονομικών και 
Εθνικής Παιδείας και Θρησκευμάτων όπως αυτή ισχύει 
κάθε φορά.
Άρθρο 10
Γραμματεία Σχολής
Η Γραμματεία της Σχολής είναι αρμόδια για τη διοικητική 
και γραμματειακή υποστήριξη στο εν γένει εκπαιδευτικό 
έργο της σχολής. Στις αρμοδιότητές της περιλαμβάνονται 
ιδίως: η διεξαγωγή της αλληλογραφίας, η τήρηση πρωτο−
κόλλου και αρχείου, η τήρηση πρακτικών των συνεδριάσεων 
τόσο της Κοσμητείας όσο και της Γενικής Συνέλευσης, η 
μέριμνα για τη σύγκληση της Γενικής Συνέλευσης της Σχο−
λής, η εκτέλεση των αποφάσεων των συνεδριάσεων της Κο−
σμητείας και της Γενικής Συνέλευσης, η προ της εισαγωγής 
στις συνεδριάσεις των δύο προαναφερόμενων συλλογικών 
οργάνων επεξεργασία των προτάσεων των τμημάτων που 
αναφέρονται σε διάφορα αιτήματα όπως αυτά καθορίζονται 
από το νόμο, η μέριμνα για την εύρυθμη λειτουργία και το 
συντονισμό των γραμματειών των τμημάτων για τα κοινά 
θέματα της σχολής καθώς και η διεκπεραίωση κάθε άλλου 
θέματος που ανήκει στην αρμοδιότητα της σχολής. Η Γραμ−
ματεία Σχολής λειτουργεί σε επίπεδο Τμήματος.
Γραμματείες Τμημάτων (μία για κάθε Τμήμα) 
Άρθρο 11
 Οι Γραμματείες των Ακαδημαϊκών Τμημάτων, οι οποί−
ες λειτουργούν σε επίπεδο Τμήματος, έχουν τις εξής 
αρμοδιότητες:
− Διεκπεραιώνουν όλα τα θέματα που αφορούν στις 
προπτυχιακές και μεταπτυχιακές σπουδές (εγγραφές, έκ−
δοση καταλόγων, πιστοποιητικών και διπλωμάτων, έκδοση 
φοιτητικών ταυτοτήτων, θεώρηση βιβλιαρίου υγείας, κλπ), 
υποστηρίζουν γραμματειακά τη λειτουργία των συλλο−
γικών οργάνων των Ακαδημαϊκών Τμημάτων (Διοικητικό 
Συμβούλιο – Γενική Συνέλευση), διεκπεραιώνουν τις απο−
φάσεις τους και παρακολουθούν την εκτέλεσή τους. 
− Προωθούν τις διαδικασίες προκήρυξης θέσεων, εκλο−
γής και εξέλιξης του Διδακτικού Ερευνητικού Προσω−
πικού καθώς και την προκήρυξη θέσεων, πλήρωση και 
εξέλιξη του λοιπού προσωπικού του Τμήματος.
− Μεριμνούν για την κατάρτιση και προώθηση στη 
διοίκηση του προγράμματος σπουδών.
− Παρακολουθούν και φροντίζουν για την εφαρμογή 
του ωρολογίου προγράμματος και τη διεξαγωγή των 
εξετάσεων.
− Προβαίνουν στις αναγκαίες ενέργειες για την έκδοση 
συγγραμμάτων και σημειώσεων και φροντίζουν για την 
έκδοση απόφασης από τα όργανα του Τμήματος για 
τη διανομή τους.
− Επιμελούνται των αιτημάτων των φοιτητών και τους 
παρέχουν κάθε πληροφορία.
− Τηρούν το πρωτόκολλο εισερχόμενης και εξερχό−
μενης αλληλογραφίας στο Τμήμα.
− Ευθύνονται για την τήρηση των αρχείων των φοιτητών, 
την καταχώρηση των εγγράφων, των βαθμολογίων κλπ.
− Φροντίζουν για την σύνταξη και διανομή των ωριαίων 
και ωρολογίων προγραμμάτων.
ΜΕΡΟΣ ΔΕΥΤΕΡΟ
ΠΡΟΣΩΠΙΚΟ
ΚΕΦΑΛΑΙΟ Α΄
ΘΕΣΕΙΣ ΕΙΔΙΚΩΝ ΚΑΤΗΓΟΡΙΩΝ
Άρθρο 12
Θέση Προϊσταμένου Γραμματείας
Μία (1) θέση Προϊσταμένου Γραμματείας ΑΕΙ της κα−
τηγορίας των ειδικών θέσεων με βαθμό 2ο. 
Η θέση αυτή διέπεται από τις διατάξεις του άρθρου 
70 παρ. 1 του ν. 1566/1985 (Α΄ 117) του άρθρου 4 του π.δ. 
388/83 (Α΄ 141) και όπως οι διατάξεις αυτές ισχύουν 
κάθε φορά.
ΚΕΦΑΛΑΙΟ Β΄
ΜΟΝΙΜΟ ΠΡΟΣΩΠΙΚΟ
Άρθρο 13
1. Οι θέσεις του μόνιμου προσωπικού του Πανεπιστη−
μίου Δυτικής Μακεδονίας, διακρίνονται κατά κατηγορίες 
και κλάδους ως εξής:
α. Κατηγορία Πανεπιστημιακής Εκπαίδευσης (ΠΕ)
β. Κατηγορία Τεχνολογικής Εκπαίδευσης (ΤΕ)
γ. Κατηγορία Δευτεροβάθμιας Εκπαίδευσης (ΔΕ)
δ. Κατηγορία Υποχρεωτικής Εκπαίδευσης (Υ.Ε.)
2.  Στην  Κατηγορία  Πανεπιστημιακής  Εκπαίδευσης 
ανήκουν οι κλάδοι:
κουν οι κλάδοι:
α. ΔΕ Διοικητικών Γραμματέων
β. ΔΕ Τεχνικός
γ. ΔΕ Τηλεφωνητών
α. ΠΕ Διοικητικός Οικονομικός
β. ΠΕ Πληροφορικής
γ. ΠΕ Μηχανικών
3. Στην Κατηγορία Τεχνολογικής Εκπαίδευσης ανή−
κουν οι κλάδοι:
α. ΤΕ Διοικητικού Λογιστικού
β. ΤΕ Μηχανικών
γ. ΤΕ Βιβλιοθηκονόμων
δ. ΤΕ Πληροφορικής
4. Στην Κατηγορία Δευτεροβάθμιας Εκπαίδευσης ανή−
2216 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
5. Στην Κατηγορία Υποχρεωτικής Εκπαίδευσης ανή−
κουν οι κλάδοι:
α. ΥΕ Επιμελητών
β. ΥΕ Προσωπικού Καθαριότητας
γ. ΥΕ Φυλάκων − Νυκτοφυλάκων
Άρθρο 14
Κατανομή θέσεων κατά κατηγορία – κλάδο – βαθμό
1. Οι θέσεις του μόνιμου διοικητικού προσωπικού κα−
τανέμονται ως εξής:
α. Κλάδος ΠΕ Διοικητικός – Οικονομικός
− Είκοσι επτά (27) θέσεις στους βαθμούς Δ΄− Α΄
β. Κλάδος ΠΕ Πληροφορικής 
− Έντεκα (11) θέσεις στους βαθμούς Δ΄− Α΄
γ. Κλάδος ΠΕ Μηχανικών 
− Πέντε (5) θέσεις στους βαθμούς Δ΄− Α΄
δ. Κλάδος ΤΕ Διοικητικού – Λογιστικού
− Δέκα (10) θέσεις στους βαθμούς Δ΄− Α΄
ε. Κλάδος ΤΕ Μηχανικών
− Τρεις (3) θέσεις στους βαθμούς Δ΄− Α΄
στ. Κλάδος ΤΕ Πληροφορικής
− Δύο (2) θέσεις στους βαθμούς Δ΄−Α΄
ζ. Κλάδος ΔΕ Διοικητικών Γραμματέων
− ΄Εντεκα (11) θέσεις στους βαθμούς Δ΄− Α΄
η. Κλάδος ΔΕ Τεχνικός
− Επτά (7) θέσεις τους βαθμούς Δ΄− Α΄
θ. Κλάδος ΔΕ Τηλεφωνητών
− Μία (1) θέση στους βαθμούς Δ΄−Α΄
ι. Κλάδος ΥΕ Επιμελητών
− Δύο (2) θέσεις στους βαθμούς Ε΄− Β΄
ια. Κλάδος ΥΕ Φυλάκων – Νυκτοφυλάκων
− Δύο (2) θέσεις στους βαθμούς Ε΄− Β΄
ιβ. Κλάδος ΥΕ Προσωπικού – Καθαριότητας
−Δύο (2) θέσεις στους βαθμούς Ε΄− Β΄
Άρθρο 15
Προσωπικό με θητεία
Μία (1) θέση Ιατρού Ελεγκτή, με θητεία και βαθμό Α΄.
Η θέση αυτή έχει μεταφερθεί στο Πανεπιστήμιο Δυτι−
κής Μακεδονίας με την αρ. 90578/Β1/29.10.2004 (Β΄ 1517) 
υπουργική απόφαση.
ΚΕΦΑΛΑΙΟ Γ΄
ΠΡΟΣΩΠΙΚΟ ΒΙΒΛΙΟΘΗΚΗΣ
Άρθρο 16
Οι θέσεις της υπηρεσίας Βιβλιοθήκης ορίζονται ως εξής:
−Οκτώ (8) θέσεις του κλάδου ΤΕ Βιβλιοθηκονόμων 
στους βαθμούς Δ΄−Α΄.
ΚΕΦΑΛΑΙΟ Δ΄
ΠΡΟΪΣΤΑΜΕΝΟΙ ΥΠΗΡΕΣΙΩΝ
ΑΝΑΠΛΗΡΩΣΗ – ΚΑΤΑΝΟΜΗ − ΤΟΠΟΘΕΤΗΣΗ
Άρθρο 17
1. Των υπηρεσιών του Πανεπιστημίου Δυτικής Μακεδονί−
ας, προΐσταται ο Προϊστάμενος Γραμματείας, σύμφωνα με 
τις διατάξεις του άρθρου 4 του π.δ. 388/1983 (Α΄ 141).
2. Της Διεύθυνσης Διοίκησης και Οικονομικής Διαχείρι−
σης, προΐσταται σύμφωνα με τις διατάξεις του άρθρου 
84 παρ. 2 του ν. 2683/1999, υπάλληλος του κλάδου ΠΕ 
Διοικητικού – Οικονομικού και αν δεν υπάρχει, υπάλλη−
λος του κλάδου ΤΕ Διοικητικού – Λογιστικού.
3. Την υπηρεσία Βιβλιοθήκης που λειτουργεί σε επί−
πεδο Διεύθυνσης, προΐσταται υπάλληλος του κλάδου 
ΤΕ Βιβλιοθηκονόμων.
4. Των Τμημάτων Διοίκησης και Προσωπικού Οικονομι−
κής Διαχείρισης, και Ακαδημαϊκών Θεμάτων, προΐσταται 
υπάλληλος του κλάδου ΠΕ Διοικητικού − Οικονομικού και 
αν δεν υπάρχει του κλάδου ΤΕ Διοικητικού − Λογιστικού.
5.  Του  Τμήματος  Τεχνικών  Υπηρεσιών  προΐσταται 
υπάλληλος του κλάδου ΠΕ Μηχανικών και αν δεν υπάρ−
χει υπάλληλος κλάδου ΤΕ Μηχανικών.
6. Του Τμήματος Μηχανοργάνωσης, προΐσταται υπάλ−
ληλος του κλάδου ΠΕ Πληροφορικής και αν δεν υπάρχει 
υπάλληλος του κλάδου ΤΕ Διοικητικού – Λογιστικού, ο 
οποίος έχει επιστημονική γνώση ή πείρα των αντικει−
μένων του κλάδου Πληροφορικής.
7. Του Τμήματος Δημοσιευμάτων και Εκδόσεων προ−
ΐσταται υπάλληλος του κλάδου ΠΕ Διοικητικού − Οικο−
νομικού και αν δεν υπάρχει, υπάλληλος του κλάδου ΠΕ 
Διοικητικού – Λογιστικού.  
8. Των Γραμματειών Διοικούσας Επιτροπής, Προέδρου 
Διοικούσας Επιτροπής, Ειδικού Λογαριασμού Έρευνας 
και των Γραμματειών της Σχολής και των Τμημάτων 
προΐστανται υπάλληλοι του κλάδου ΠΕ Διοικητικού – Οι−
κονομικού και αν δεν υπάρχουν, υπάλληλοι του κλάδου 
ΤΕ Διοικητικού – Λογιστικού.
Άρθρο 18
Αναπλήρωση
Οι Προϊστάμενοι των οργανικών μονάδων που απουσιά−
ζουν ή κωλύονται ή δεν υπάρχουν αναπληρώνονται σύμφω−
να με τη διαδικασία που ορίζουν οι διατάξεις του άρθρου 
91 του ν. 2683/1999 όπως αυτές κάθε φορά ισχύουν.
Άρθρο 19
Κατανομή − Τοποθέτηση
Η κατανομή του διοικητικού προσωπικού στις επιμέ−
ρους διοικητικές μονάδες, τα καθήκοντα και κάθε άλλη 
σχετική λεπτομέρεια, καθορίζονται με τον εσωτερικό 
κανονισμό λειτουργίας του Ιδρύματος, σύμφωνα με τις 
διατάξεις των άρθρων 3 παρ. 3 του ν. 1268/1982 (Α΄ 87) 
και 48 παρ. 12 του ν. 1404/1983 (Α΄ 173) και των άρθρων 
5 και 2 παρ. 2 περίπτωση β στοιχείο του ν. 2083/1992.
Άρθρο 20
Έναρξη ισχύος
Η ισχύς του παρόντος αρχίζει από την δημοσίευσή 
του στην Εφημερίδα της Κυβερνήσεως.
Στον Υφυπουργό Εθνικής Παιδείας και Θρησκευμάτων 
αναθέτουμε τη δημοσίευση και εκτέλεση του παρόντος 
διατάγματος.
   Αθήνα, 5 Σεπτεμβρίου 2006
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΦΥΠΟΥΡΓΟΙ
ΕΣΩΤΕΡΙΚΩΝ, ΔΗΜΟΣΙΑΣ 
ΔΙΟΙΚΗΣΗΣ ΚΑΙ ΚΑΙ ΑΠΟΚΕΝΤΡΩΣΗΣ 
  ΑΠΟΣΤΟΛΟΣ ΑΝΔΡΕΟΥΛΑΚΟΣ 
ΟΙΚΟΝΟΜΙΑΣ ΚΑΙ
ΟΙΚΟΝΟΜΙΚΩΝ
ΠΕΤΡΟΣ ΔΟΥΚΑΣ
ΕΘΝΙΚΗΣ ΠΑΙΔΕΙΑΣ ΚΑΙ ΘΡΗΣΚΕΥΜΑΤΩΝ
ΣΠΥΡΙΔΩΝ ΤΑΛΙΑΔΟΥΡΟΣ
*01001971409060004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr  –  e-mail: webmaster@et.gr

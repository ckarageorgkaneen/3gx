Η επιτροπή της παρ.8 συνέρχεται εντός δέκα (10) 
ημερών από την ημερομηνία υποβολής της ένστασης, 
και αφού προβεί σε έλεγχο όλων των δικαιολογητικών 
που συνοδεύουν την αίτηση του ενδιαφερομένου για τη 
χορήγηση της άδειας λειτουργίας, σε επιτόπιο έλεγχο 
τήρησης των απαιτούμενων όρων της παρ.6, και σε εξέταση της ένστασης, καλεί σε ακρόαση τον ενδιαφερόμενο προκειμένου να υποβάλλει τις απόψεις του καθώς 
και τυχόν πρόσθετα στοιχεία για την υποστήριξη της 
ένστασής του.Κατόπιν εκδίκασης της ένστασης, η Επιτροπή συντάσσει, εντός προθεσμίας πέντε (5) ημερών, 
εισήγηση προς την Αδειοδοτούσα Αρχή της παρ.2 του 
άρθρου 7, για τη χορήγηση ή μη της άδειας λειτουργίας του απεντομωτηρίου σύκων.Η Αδειοδοτούσα Αρχή, 
σύμφωνα με την εισήγηση του προηγούμενου εδαφίου, 
προβαίνει είτε στην έκδοση άδειας λειτουργίας του 
απεντομωτηρίου σύκων, είτε σε οριστική απόρριψη 
της αίτησης του ενδιαφερόμενου, ο οποίος μπορεί να 
επανέλθει με νέο αίτημα, εφόσον έχουν αρθεί οι λόγοι 
απόρριψης του προηγούμενου αιτήματός του.»
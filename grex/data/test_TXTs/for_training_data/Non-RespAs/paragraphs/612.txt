Οι Πρόεδροι των Επιτροπών μεριμνούν για την πιστή τήρηση των χρονοδιαγραμμάτων αναφορικά με την 
έκδοση αποφάσεων επί των προσφυγών που τίθενται 
από το π.δ.113/2013 και που σε καμιά περίπτωση δεν 
υπερβαίνει την περίοδο των τριών (3) μηνών από την 
ημερομηνία κατάθεσης των προσφυγών.Ειδικότερα, οι 
Πρόεδροι μεριμνούν ώστε οι Επιτροπές Προσφυγών, των 
οποίων προεδρεύουν, να εκδίδουν και διαβιβάζουν την 
απόφασή τους στο Διευθυντή, για τις προσφυγές που 
εξετάζονται με την γραπτή διαδικασία, το αργότερο 
μέσα σε τριάντα (30) ημέρες από την ημερομηνία εξέτασης της προσφυγής και μέσα σε εξήντα (60) ημέρες, από 
την ημερομηνία διεξαγωγής της προφορικής ακρόασης, 
εφόσον εφαρμόζεται η διαδικασία αυτή.Σε κάθε περίπτωση, οι Επιτροπές οφείλουν να εκδικάζουν αυθημερόν 
το σύνολο των υποθέσεων που περιλαμβάνονται στην 
ημερήσια διάταξη και εντός του ωραρίου λειτουργίας 
της Αρχής Προσφυγών.Οι Πρόεδροι και τα μέλη των 
Επιτροπών αναλαμβάνουν να διεκπεραιώσουν πλήρως 
τουλάχιστον από μία (1) υπόθεση ημερησίως ο καθένας
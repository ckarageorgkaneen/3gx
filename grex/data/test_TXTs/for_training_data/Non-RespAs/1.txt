1
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 1
Τροποποίηση διατάξεων του β.δ. 160/1970 «Περί
Ταμείου Αρωγής Λιμενικού Σώματος».
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
  1. Τις διατάξεις:
α) Του άρθρου 27 του ν. 2066/1952 «Περί ιδρύσεως 
Ταμείου Αρωγής και Υγείας Οικονομικών Υπαλλήλων 
και άλλων τινών διατάξεων» (Α΄ 99). 
β) Των άρθρων 1 και 3 του ν. 2822/1954 «Περί αυθε−
ντικής ερμηνείας του άρθρου 27 του ν. 2066/1952 «Περί 
ιδρύσεως  Ταμείου  Αρωγής  και  Υγείας  Οικονομικών 
Υπαλλήλων  και  άλλων  τινών  διατάξεων»,  κυρώσεως 
του Β. Διατάγματος της 22/23 Αυγούστου 1952 «περί 
ιδρύσεως Ταμείου Αρωγής αρμοδιότητος Υπουργείου 
Εθνικής Παιδείας και Θρησκευμάτων» κ.λπ.» (Α΄ 78).
γ) Της περίπτωσης ζ΄ του άρθρου 2 του ν. 4150/2013 
«Ανασυγκρότηση του Υπουργείου Ναυτιλίας και Αιγαίου 
και άλλες διατάξεις» (Α΄ 102).
δ) Της παραγράφου 6 του άρθρου 1 του π.δ. 231/1986 
«Περιορισμός συναρμοδιοτήτων κατά την έκδοση διοι−
κητικών πράξεων σε αντικείμενα αρμοδιότητας Υπουρ−
γείου Υγείας, Πρόνοιας και Κοινωνικών Ασφαλίσεων−
Γενικής Γραμματείας Κοινωνικών Ασφαλίσεων» (Α΄ 97). 
ε) Του άρθρου 5 του π.δ. 85/2012 «Ίδρυση και Μετονο−
μασία Υπουργείων, μεταφορά και κατάργηση υπηρεσι−
ών» (Α΄141), όπως αντικαταστάθηκε με το άρθρο 1 του 
π.δ. 94/2012 (Α΄ 149) και τροποποιήθηκε με το άρθρο 3 
του π.δ. 98/2012 (Α΄ 160). 
στ) Του άρθρου 90 του «Κώδικα Νομοθεσίας για την 
Κυβέρνηση και τα Κυβερνητικά Όργανα» που κυρώθηκε 
με το άρθρο πρώτο του π.δ. 63/2005 (Α΄98). 
2. Το υπ’ αριθμ. 07/2013 (Θ. 6ο) πρακτικό Διοικητικού Συμ−
βουλίου του Ταμείου Αρωγής Λιμενικού Σώματος (ΤΑΛΣ). 
3. Το γεγονός ότι από τις διατάξεις του παρόντος 
διατάγματος δεν προκαλείται δαπάνη σε βάρος του 
κρατικού προϋπολογισμού.
4. Το υπ’ αριθμ. 261/2013 αναβλητικό πρακτικό και την 
αριθμ. 359/2013 γνωμοδότηση του Συμβουλίου της Επι−
κρατείας, μετά από πρόταση των Υπουργών Εργασίας, 
Κοινωνικής Ασφάλισης και Πρόνοιας και Ναυτιλίας και 
Αιγαίου, αποφασίζουμε:
   Αρ. Φύλλου 1
 2 Ιανουαρίου 2014
Άρθρο 1
Τροποποιούμενες διατάξεις
1. Η παράγραφος 2 του άρθρου 2 του β.δ. 160/1970 
«Περί Ταμείου Αρωγής Λιμενικού Σώματος (Τ.Α.Λ.Σ.)» 
(Α΄ 44), όπως ισχύει, αντικαθίσταται ως ακολούθως:
«2) Ως μέλη της οικογένειας του μετόχου προς εφαρ−
μογή του παρόντος νοούνται:
α) Ο/η σύζυγος και τα τέκνα.
β) Οι γονείς.
γ) Τα αδέλφια.
Τα πρόσωπα κάθε προηγούμενης κατηγορίας απο−
κλείουν τα πρόσωπα της επόμενης. 
2. Οι παράγραφοι 1 και 2 του άρθρου 3 του β.δ. 160/1970, 
όπως ισχύει, αντικαθίστανται ως ακολούθως:
«1.  Το  Ταμείο  Αρωγής  Λιμενικού  Σώματος  διοικεί−
ται από πενταμελές Συμβούλιο, συγκροτούμενο από: 
α) Έναν ανώτατο αξιωματικό Λιμενικού Σώματος−Ελλη−
νικής Ακτοφυλακής (εφεξής ΛΣ−ΕΛ.ΑΚΤ.) ως Πρόεδρο, 
β) έναν Πλοίαρχο ΛΣ−ΕΛ.ΑΚΤ., γ) έναν Αξιωματικό ΛΣ−
ΕΛ.ΑΚΤ. ειδικότητας Οικονομικού, δ) έναν Αξιωματικό 
ΛΣ−ΕΛ.ΑΚΤ. ειδικότητας Νομικού και ε) έναν κατώτερο 
Αξιωματικό ΛΣ−ΕΛ.ΑΚΤ. ή Ανθυπασπιστή ΛΣ−ΕΛ.ΑΚΤ. εξ 
Υπαξιωματικών ΛΣ−ΕΛ.ΑΚΤ. ή εκ Λιμενοφυλάκων, ως 
μέλη, όλοι με διετή θητεία. 2. Τον Πρόεδρο απόντα ή 
κωλυόμενο αναπληρώνει το αρχαιότερο μέλος».
3. Η παράγραφος 4 του άρθρου 9 του β.δ. 160/1970, 
όπως ισχύει, αντικαθίσταται ως ακολούθως:
«3. Εισφορές από κρατήσεις 3% σε κάθε πρόσθετη, πέραν 
της μισθοδοσίας, αμοιβή ή οποιαδήποτε απολαβή, έστω και 
υπό τύπο οδοιπορικών εξόδων κίνησης, την οποία λαμβάνει 
ο ασφαλισμένος, εξαιτίας συμμετοχής του σε πάσης φύσης 
Συμβούλια ή Επιτροπές ή παροχής υπηρεσιών στο εσωτε−
ρικό ή διδασκαλίας σε δημόσιες σχολές, από το Δημόσιο 
ή Νομικό Πρόσωπο Δημοσίου Δικαίου ή Νομικό Πρόσωπο 
Ιδιωτικού Δικαίου, λόγω υπηρεσιακής όμως απασχόλησης 
συνεπεία της ιδιότητάς του ως στελέχους του ΛΣ−ΕΛ.ΑΚΤ.».
4. Η παράγραφος 10 του άρθρου 13 του β.δ. 160/1970, 
όπως  προστέθηκε  με  το  άρθρο  1  του  π.δ.  459/1988 
(Α΄ 210), αντικαθίσταται ως ακολούθως:
«10. Μέτοχοι του Ταμείου που εξέρχονται από το ΛΣ−
ΕΛ.ΑΚΤ. εάν επανέλθουν στην ενεργό υπηρεσία ως μό−
νιμοι και θεωρηθούν ως μηδέποτε απομακρυθέντες με 
νομοθετική ή διοικητική πράξη ή δικαστική απόφαση δεν 
2 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
επανακτούν ούτε συνεχίζουν τη μετοχική τους σχέση με 
το Ταμείο και δεν δικαιούνται συμπληρωματικού εφάπαξ 
βοηθήματος. Από τη ρύθμιση του προηγούμενου εδα−
φίου εξαιρούνται εκείνοι που επανέρχονται πράγματι 
στην ενέργεια τουλάχιστον για τρεις μήνες ως μόνιμοι 
με ανάληψη καθηκόντων αντίστοιχων του βαθμού τους, 
οι οποίοι επανακτούν και συνεχίζουν τη μετοχική τους 
σχέση με το Ταμείο και ο εκτός υπηρεσίας χρόνος 
θεωρείται ως χρόνος μετοχικής σχέσης υποχρεούμε−
νοι εφόσον έχουν λάβει εφάπαξ βοήθημα ή επιστροφή 
εισφορών να επιστρέψουν αυτά είτε εντός έτους από 
την ημερομηνία επανόδου τους στην ενεργό υπηρεσία 
ατόκως είτε μετά την πάροδο ενός έτους από την ημε−
ρομηνία επανόδου στην ενεργό υπηρεσία επιβαρυνόμε−
νοι με τόκους, με επιτόκιο ίσο με αυτό που καθορίζεται 
από την Τράπεζα της Ελλάδος για τις καταθέσεις των 
διαθεσίμων κεφαλαίων Ν.Π.Δ.Δ. Όσοι επανακτούν τη 
μετοχική σχέση, σύμφωνα με τα ανωτέρω, υποχρεούνται 
να καταβάλουν πρόσθετη μηνιαία κράτηση εκ ποσοστού 
4,5% που υπολογίζεται επί των λαμβανομένων αποδο−
χών τους, κατά το χρόνο της πρόσθετης κράτησης, και 
για τόσο χρονικό διάστημα, όσο αυτοί ήταν εκτός ενερ−
γού υπηρεσίας, άσχετα εάν για το χρόνο αυτό έλαβαν 
ή όχι αποδοχές.
Όσοι αποκαθίστανται διοικητικώς καθ’ οιονδήποτε 
άλλο τρόπο δεν δικαιούνται συμπληρωματικού εφάπαξ 
βοηθήματος πλην εκείνων που επανέρχονται πράγματι 
στην ενέργεια τουλάχιστον για τρεις μήνες ως μόνιμοι 
με ανάληψη καθηκόντων αντίστοιχων του βαθμού τους, 
για τους οποίους εφαρμόζεται το προηγούμενο εδάφιο 
της παρούσας».
5. Η παράγραφος 3 του άρθρου 14 του β.δ. 160/1970, 
όπως ισχύει, αντικαθίσταται ως ακολούθως:
«3. Με την επιφύλαξη του δεύτερου εδαφίου της πα−
ραγράφου 1, ως ημέρα εισόδου των μετόχων στις τάξεις 
του ΛΣ−ΕΛ.ΑΚΤ., θεωρείται η ημέρα κατάταξής τους και 
ως ημέρα εξόδου, για τον υπολογισμό του εφάπαξ βοη−
θήματος, η τελευταία ημέρα κατά την οποία ο μέτοχος 
ελάμβανε αποδοχές ενέργειας.»
6. Μετά το πρώτο εδάφιο της περίπτωσης α΄ της 
παραγράφου 1 του άρθρου 15 του β.δ. 160/1970, όπως 
τροποποιήθηκε με το άρθρο 2 του π.δ. 26/1998 (Α΄ 29) 
και αντικαταστάθηκε με το άρθρο 2 του π.δ. 194/2004 
(Α΄172), προστίθεται δεύτερο εδάφιο ως ακολούθως:
«Ως τελευταίος μήνας πριν από την αποχώρηση των 
ασφαλισμένων από την Υπηρεσία, για όσους εξέρχο−
νται από τις τάξεις του ΛΣ−ΕΛ.ΑΚΤ, δύναται, κατόπιν 
αίτησής τους, να λογίζεται αθροιστικά ο μήνας Ιούλιος 
2012 πολλαπλασιαζόμενος επί το χρονικό διάστημα από 
την έναρξη της μετοχικής τους σχέσης μέχρι την 31η 
Ιουλίου 2012 και ο τελευταίος μήνας πριν από την απο−
χώρησή τους πολλαπλασιαζόμενος επί το υπολειπόμενο 
χρονικό διάστημα από την 1η Αυγούστου 2012 μέχρι την 
ημερομηνία εξόδου τους.»
Άρθρο 2
Έναρξη ισχύος
Η ισχύς του παρόντος διατάγματος αρχίζει από τη δημο−
σίευσή του στην Εφημερίδα της Κυβερνήσεως, με εξαίρεση 
τη διάταξη της παραγράφου 2 του άρθρου 1 του παρόντος, 
η ισχύς της οποίας οποία αρχίζει από την 1.1.2014.
Στον Υπουργό Ναυτιλίας και Αιγαίου αναθέτουμε τη 
δημοσίευση και εκτέλεση του παρόντος Προεδρικού 
Διατάγματος.
   Αθήνα, 31 Δεκεμβρίου 2013
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
  ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΕΡΓΑΣΙΑΣ, ΚΟΙΝΩΝΙΚΗΣ
ΑΣΦΑΛΙΣΗΣ ΚΑΙ ΠΡΟΝΟΙΑΣ 
ΙΩΑΝΝΗΣ ΒΡΟΥΤΣΗΣ 
ΝΑΥΤΙΛΙΑΣ ΚΑΙ ΑΙΓΑΙΟΥ
ΜΙΛΤΙΑΔΗΣ ΒΑΡΒΙΤΣΙΩΤΗΣ   
*01000010201140002*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

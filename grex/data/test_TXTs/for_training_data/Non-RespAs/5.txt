221
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 15
 21 Ιανουαρίου 2013
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 6
Πρόληψη τραυματισμών που προκαλούνται από αιχ−
μηρά αντικείμενα στο νοσοκομειακό και υγειονομι−
κό τομέα σε συμμόρφωση με την οδηγία 2010/32/ΕΕ 
του Συμβουλίου, της 10ης Μαΐου 2010 (ΕΕ L 134/66 
της 01.06.2010).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις του άρθρου 1 παρ. 1, 2, 3 και 5 του 
ν. 1338/1983 (Α΄ 34), όπως οι παρ. 1 και 5 τροποποιήθηκαν, 
αντιστοίχως, με τις παρ. 1 και 2 του άρθρου 6 του ν. 
1440/1984 (Α΄ 70) και του άρθρου 3 του ν. 1338/1983, όπως 
αντικαταστάθηκε με το άρθρο 65 του ν. 1892/1990 (Α΄ 101).
2. Τις διατάξεις του άρθρου δεύτερου, παρ. 2, του 
ν. 2077/1992 «Κύρωση της συνθήκης για την Ευρωπαϊκή 
Ένωση και των σχετικών πρωτοκόλλων και δηλώσεων 
που περιλαμβάνονται στην τελική Πράξη» (Α΄ 136).
3. Τις διατάξεις των άρθρων 41 και 73 παρ. 1 του «ΚΩ−
ΔΙΚΑ ΝΟΜΩΝ ΓΙΑ ΤΗΝ ΥΓΕΙΑ ΚΑΙ ΤΗΝ ΑΣΦΑΛΕΙΑ ΤΩΝ 
ΕΡΓΑΖΟΜΕΝΩΝ» (Κ.Ν.Υ.Α.Ε.), που κυρώθηκε με το άρθρο 
πρώτο του ν. 3850/2010 «Κύρωση του Κώδικα νόμων για 
την υγεία και την ασφάλεια των εργαζομένων» (Α΄ 84).
4. Την υπ’ αριθμ. 14362/20/18−7−2012 κοινή απόφαση του 
Πρωθυπουργού και του Υπουργού Εργασίας, Κοινωνι−
κής Ασφάλισης και Πρόνοιας «Ανάθεση αρμοδιοτήτων 
στον Υφυπουργό Εργασίας, Κοινωνικής Ασφάλισης και 
Πρόνοιας Νικόλαο Παναγιωτόπουλο» (Β΄ 2166).
5. Την υπ’ αριθμ. Υ48/9−7−2012 απόφαση του Πρωθυ−
πουργού «Καθορισμός αρμοδιοτήτων του Αναπληρωτή 
Υπουργού Οικονομικών Χρήστου Σταϊκούρα» (Β΄ 2105).
6. Την υπ’ αριθμ. 5/10−07−2012 γνώμη του Συμβουλίου 
Υγείας και Ασφάλειας των Εργαζομένων (Σ.Υ.Α.Ε.).
7. Τις διατάξεις του άρθρου 90 του Κώδικα που κυ−
ρώθηκε με το άρθρο πρώτο του π.δ. 63/2005 «Κωδι−
κοποίηση της νομοθεσίας για την Κυβέρνηση και τα 
κυβερνητικά όργανα» (Α΄ 98).
8. Ότι με την εφαρμογή των διατάξεων του παρό−
ντος δεν θα προκληθεί πρόσθετη δαπάνη σε βάρος του 
προϋπολογισμού του Υπουργείου Εργασίας, Κοινωνικής 
Ασφάλισης και Πρόνοιας ή του κρατικού προϋπολογι−
σμού ή προϋπολογισμού N.Π.Δ.Δ., δεδομένου ότι οι δα−
πάνες εντάσσονται στα πλαίσια των ήδη εγκεκριμένων 
προϋπολογισμών (ΚΑΕ 0843, 0871, 0873, 0879, 1211, 1219) 
για την εφαρμογή των διατάξεων του άρθρου 2 παρ. 1 
του Κ.Ν.Υ.Α.Ε. 
9. Την υπ’ αριθμ. Δ 191/2012 γνωμοδότηση του Συμβου−
λίου της Επικρατείας, μετά από πρόταση των Υπουργών 
Ανάπτυξης, Ανταγωνιστικότητας, Υποδομών, Μεταφο−
ρών και Δικτύων και Υγείας, του Αναπληρωτή Υπουργού 
Οικονομικών και του Υφυπουργού Εργασίας, Κοινωνικής 
Ασφάλισης και Πρόνοιας, αποφασίζουμε:
Άρθρο 1 
(άρθρο 1 οδηγίας, ρήτρα 1, ρήτρα 11 συμφωνίας)
Σκοπός
1. Σκοπός του παρόντος διατάγματος είναι η εναρμόνι−
ση της ελληνικής νομοθεσίας περί ασφάλειας και υγεί−
ας των εργαζομένων προς τις διατάξεις της οδηγίας 
2010/32/ΕΕ του Συμβουλίου, της 10ης Μαΐου 2010 (ΕΕ L 
134/1.6.2010) «Για την εφαρμογή της συμφωνίας−πλαισίου 
σχετικά με την πρόληψη των τραυματισμών που προ−
καλούνται από αιχμηρά αντικείμενα στο νοσοκομειακό 
και υγειονομικό τομέα, η οποία συνήφθη από τις οργα−
νώσεις HOSPEEM και EPSU» και ειδικότερα αποσκοπεί 
στην εφαρμογή της συμφωνίας−πλαίσιο που συνήφθη 
από τις ευρωπαϊκές οργανώσεις κοινωνικών εταίρων 
HOSPEEM (Ευρωπαϊκή Ένωση Εργοδοτών του Νοσοκο−
μειακού και Υγειονομικού Τομέα) και EPSU (Ευρωπαϊκή 
Ομοσπονδία Συνδικάτων Δημοσίων Υπηρεσιών) στις 17 
Ιουλίου 2009, σχετικά με την πρόληψη των τραυματι−
σμών που προκαλούνται από αιχμηρά αντικείμενα στο 
νοσοκομειακό και υγειονομικό τομέα.
2. Με τη συμφωνία αυτή επιδιώκεται: 
α) η επίτευξη του ασφαλέστερου, κατά το δυνατό, 
εργασιακού περιβάλλοντος, 
β) η πρόληψη των τραυματισμών των εργαζομένων 
από κάθε είδους ιατρικό αιχμηρό αντικείμενο (συμπε−
ριλαμβανομένων των βελονών), 
γ) η προστασία των εργαζομένων που διατρέχουν 
κίνδυνο, 
δ) η διαμόρφωση ολοκληρωμένης προσέγγισης για τον 
καθορισμό πολιτικών σχετικά με την εκτίμηση του κινδύ−
νου, την πρόληψη του κινδύνου, την κατάρτιση, την ενη−
μέρωση, την ευαισθητοποίηση και την παρακολούθηση, 
ε) η θέσπιση διαδικασιών αντίδρασης και παρακο−
λούθησης.
222 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
3. Διατάξεις της εθνικής νομοθεσίας που περιέχουν 
ευνοϊκότερες ρυθμίσεις για την προστασία των εργα−
ζομένων από τους τραυματισμούς από ιατρικά αιχμηρά 
αντικείμενα, από τις καθοριζόμενες με το παρόν διά−
ταγμα, εξακολουθούν να ισχύουν. 
Άρθρο 2 (ρήτρα 2 συμφωνίας)
Πεδίο εφαρμογής
1.  Το  παρόν  προεδρικό  διάταγμα  εφαρμόζεται  σε 
όλους τους εργαζομένους του νοσοκομειακού και του 
υγειονομικού τομέα, καθώς και σε όλους όσοι υπάγονται 
στη διοικητική εξουσία και εποπτεία των εργοδοτών, 
στον δημόσιο και ιδιωτικό τομέα. Οι εργοδότες οφεί−
λουν να καταβάλλουν προσπάθειες για να εξασφαλίζουν 
ότι οι εργολάβοι και οι υπεργολάβοι συμμορφώνονται 
με τις διατάξεις της παρούσας συμφωνίας.
2. Ο «ΚΩΔΙΚΑΣ ΝΟΜΩΝ ΓΙΑ ΤΗΝ ΥΓΕΙΑ ΚΑΙ ΤΗΝ ΑΣ−
ΦΑΛΕΙΑ ΤΩΝ ΕΡΓΑΖΟΜΕΝΩΝ» (Κ.Ν.Υ.Α.Ε.) εφαρμόζεται 
πλήρως στους τομείς που αναφέρονται στην παρ. 1, 
με την επιφύλαξη των αυστηρότερων διατάξεων του 
παρόντος διατάγματος.
Άρθρο 3 (ρήτρα 3 συμφωνίας)
Ορισμοί
Για τους σκοπούς του παρόντος προεδρικού διατάγ−
ματος, ισχύουν οι ακόλουθοι ορισμοί: 
α) Εργαζόμενοι: τα πρόσωπα που απασχολούνται από 
εργοδότη με οποιαδήποτε σχέση εργασίας, συμπερι−
λαμβανομένων των μαθητευομένων και των ασκουμένων 
σύμφωνα με τις ισχύουσες διατάξεις ή/και πρακτικές, 
στον τομέα των υπηρεσιών και των δραστηριοτήτων 
που συνδέονται άμεσα με το νοσοκομειακό και τον 
υγειονομικό τομέα. 
β)  Καλυπτόμενοι  χώροι  εργασίας:  οι  υγειονομικοί 
οργανισμοί/υπηρεσίες  του  δημόσιου  και  του  ιδιωτι−
κού τομέα, καθώς και κάθε άλλος χώρος/υγειονομική 
μονάδα όπου εκτελούνται και παρέχονται υπηρεσίες/
δραστηριότητες υγείας, υπό τη διοικητική εξουσία και 
εποπτεία του εργοδότη. 
γ) Εργοδότες: τα φυσικά ή νομικά πρόσωπα ή ορ−
γανισμοί που συνδέονται με σχέση εργασίας με τους 
εργαζομένους και έχουν την ευθύνη για τη διαχείριση, 
οργάνωση και παροχή υγειονομικής περίθαλψης και τις 
άμεσα συνδεόμενες υπηρεσίες ή/και δραστηριότητες 
που παρέχονται από τους εργαζομένους.
δ) Αιχμηρά αντικείμενα: αντικείμενα ή εργαλεία ανα−
γκαία για την άσκηση συγκεκριμένων δραστηριοτήτων 
στον τομέα της υγείας, τα οποία μπορούν να κόβουν, να 
τρυπούν, να προκαλούν τραυματισμό ή/και λοίμωξη. Τα 
αιχμηρά αντικείμενα θεωρούνται εξοπλισμός εργασίας 
υπό την έννοια του άρθρου 2 παρ. 1 του π.δ. 395/1994 
«Ελάχιστες προδιαγραφές ασφάλειας και υγείας για τη 
χρησιμοποίηση εξοπλισμού εργασίας από τους εργαζό−
μενους κατά την εργασία τους σε συμμόρφωση με την 
οδηγία του Συμβουλίου 89/655/ΕΟΚ» (Α΄ 220). 
ε) Ιεράρχηση μέτρων: ιεράρχηση των μέτρων ανάλογα 
με την αποτελεσματικότητά τους και τις γενικές αρχές 
πρόληψης, όπως αυτές ορίζονται στο άρθρο 42 παρ. 7 
του Κ.Ν.Υ.Α.Ε. και στα άρθρα 3, 5 και 6 του π.δ. 186/1995 
«Προστασία των εργαζομένων από κινδύνους που δια−
τρέχουν λόγω της έκθεσής τους σε βιολογικούς παρά−
γοντες κατά την εργασία σε συμμόρφωση µε τις οδη−
γίες του Συμβουλίου 90/679/EOK και 93/88/EOK» (Α΄ 97). 
στ) Ειδικά προληπτικά μέτρα: μέτρα που λαμβάνονται 
για την αποτροπή των τραυματισμών ή/και της μετά−
δοσης λοιμώξεων κατά την παροχή υπηρεσιών και την 
εκτέλεση δραστηριοτήτων που συνδέονται άμεσα με 
το νοσοκομειακό και τον υγειονομικό τομέα, συμπερι−
λαμβανομένης της χρήσης του ασφαλέστερου απαιτού−
μενου εξοπλισμού, με βάση την εκτίμηση κινδύνου, τη 
διεθνή βιβλιογραφία και πρακτική και τις ασφαλείς με−
θόδους διάθεσης των ιατρικών αιχμηρών αντικειμένων. 
ζ) Εκπρόσωπος των εργαζομένων: κάθε πρόσωπο που 
εκλέγεται, επιλέγεται ή ορίζεται σύμφωνα με το άρθρο 
18, κεφ. Β΄, ν. 1767/1988 «Συμβούλια εργαζομένων και άλλες 
εργατικές διατάξεις – Κύρωση της 135 διεθνούς σύμβασης 
εργασίας» (Α΄ 63) για να εκπροσωπεί τους εργαζόμενους.
η) Εκπρόσωποι των εργαζομένων σε θέματα υγείας 
και ασφάλειας: κάθε άτομο που εκλέγεται με ειδική 
αρμοδιότητα σε θέματα προστασίας της ασφάλειας 
και της υγείας των εργαζομένων σύμφωνα με τα άρθρα 
4, 5, 6 και 7 του Κ.Ν.Υ.Α.Ε. και τα άρθρα 1, 2, 3, 4 και 5 
του ν. 1767/1988.
θ) Εργολάβος ή υπεργολάβος: κάθε πρόσωπο που 
δραστηριοποιείται σε υπηρεσίες και δραστηριότητες 
που συνδέονται άμεσα με το νοσοκομειακό και τον 
υγειονομικό τομέα, στο πλαίσιο συμβατικών σχέσεων 
εργασίας που συνάπτει με τον εργοδότη. 
Άρθρο 4 (ρήτρα 4 συμφωνίας)
Αρχές
1. Οι εργαζόμενοι του υγειονομικού τομέα που διαθέτουν 
ορθή κατάρτιση, επαρκείς πόρους και προστασία αποτε−
λούν καθοριστικό παράγοντα για την πρόληψη των κινδύ−
νων που συνδέονται με τραυματισμούς και λοιμώξεις από 
ιατρικά αιχμηρά αντικείμενα. Η αποτροπή της έκθεσης 
αποτελεί τη βασική στρατηγική για την εξάλειψη και την 
ελαχιστοποίηση του κινδύνου των τραυματισμών ή των 
λοιμώξεων που προκαλούνται στον χώρο της εργασίας.
2. Ο ρόλος των εκπροσώπων των εργαζομένων σε 
θέματα υγείας και ασφάλειας είναι πρωταρχικός για 
την πρόληψη κινδύνου και την προστασία. 
3. Ο εργοδότης υποχρεούται να μεριμνά για την ασφά−
λεια και την υγεία των εργαζομένων σε κάθε πτυχή 
που συνδέεται με την εργασία, συμπεριλαμβανομένων 
των ψυχοκοινωνικών παραγόντων και της οργάνωσης 
της εργασίας. 
4. Αποτελεί υποχρέωση του κάθε εργαζομένου να 
φροντίζει, ανάλογα με τις δυνατότητές του, για την 
ασφάλεια και την υγεία του, καθώς και για την ασφάλεια 
και την υγεία των άλλων προσώπων που επηρεάζονται 
από τις πράξεις του κατά την εργασία, σύμφωνα με 
την κατάρτισή του και τις οδηγίες του εργοδότη του. 
5. Ο εργοδότης διαμορφώνει ένα περιβάλλον μέσα 
στο οποίο οι εργαζόμενοι και οι εκπρόσωποί τους συμ−
μετέχουν στην ανάπτυξη πολιτικών και πρακτικών για 
την υγεία και την ασφάλεια. 
6. Η αρχή που διέπει τα ακόλουθα ειδικά προληπτικά 
μέτρα που διατυπώνονται στις ρήτρες 5−10 της παρού−
σας συμφωνίας σημαίνει ότι ποτέ δεν προεξοφλείται 
η έλλειψη κινδύνου. Εφαρμόζεται η ιεράρχηση των γε−
νικών αρχών πρόληψης σύμφωνα με το άρθρο 43 του 
Κ.Ν.Υ.Α.Ε και τα άρθρα 3, 5 και 6 του π.δ. 186/1995. 
7. Οι εργοδότες και οι εκπρόσωποι των εργαζομένων 
συνεργάζονται στο κατάλληλο επίπεδο για την εξά−
λειψη και την πρόληψη των κινδύνων, την προστασία 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
223
της υγείας και της ασφάλειας των εργαζομένων και 
τη διαμόρφωση ασφαλούς εργασιακού περιβάλλοντος, 
μεταξύ άλλων με διαβουλεύσεις σχετικά με την επιλογή 
και τη χρήση ασφαλούς εξοπλισμού, με τον καθορισμό 
του βέλτιστου τρόπου για την εφαρμογή των διαδικα−
σιών κατάρτισης, ενημέρωσης και ευαισθητοποίησης. 
8.  Πρέπει  να  αναληφθεί  δράση  μέσω  διαδικασίας 
ενημέρωσης και διαβούλευσης, σύμφωνα με το εθνικό 
δίκαιο ή/και τις συλλογικές συμβάσεις.
9. Για να είναι αποτελεσματικά τα μέτρα ευαισθητο−
ποίησης πρέπει να γίνεται καταμερισμός των υποχρε−
ώσεων μεταξύ των εργοδοτών, των εργαζομένων και 
των εκπροσώπων τους. 
10. Για την επίτευξη του ασφαλέστερου δυνατού ερ−
γασιακού περιβάλλοντος, είναι σκόπιμο να συνδυάζονται 
μέτρα σχεδιασμού, ευαισθητοποίησης, ενημέρωσης, κα−
τάρτισης, πρόληψης και παρακολούθησης. 
11. Πρέπει να καλλιεργηθεί η νοοτροπία του «μη στιγ−
ματισμού». Η αναφορά των περιστατικών πρέπει να επι−
κεντρώνεται στους συστημικούς παράγοντες και όχι στα 
ατομικά σφάλματα. Η συστηματική αναφορά των περι−
στατικών πρέπει να θεωρείται ως φυσιολογική διαδικασία.
Άρθρο 5 (ρήτρα 5 συμφωνίας)
Εκτίμηση κινδύνου
1. Ο εργοδότης οφείλει να έχει στη διάθεσή του μια 
γραπτή εκτίμηση των υφισταμένων κατά την εργασία 
κινδύνων, σύμφωνα με τα άρθρα 3 και 6 του π.δ. 186/1995 
και τα άρθρα 42 και 43 του Κ.Ν.Υ.Α.Ε.
2. Η εκτίμηση κινδύνου περιλαμβάνει τον προσδιορισμό 
της έκθεσης, την κατανόηση της σημασίας ενός ορθώς 
εξοπλισμένου και οργανωμένου εργασιακού περιβάλλο−
ντος και καλύπτει όλες τις περιπτώσεις που συνδέονται 
με τραυματισμό, αίμα ή άλλο δυνητικά μολυσματικό υλικό. 
3. Η εκτίμηση κινδύνου λαμβάνει υπόψη την τεχνο−
λογία, την οργάνωση της εργασίας, το επίπεδο των 
προσόντων, τους ψυχοκοινωνικούς παράγοντες που 
συνδέονται με την εργασία και την επίδραση των πα−
ραγόντων που συνδέονται με το εργασιακό περιβάλλον. 
Η εκτίμηση κινδύνου:
α) προσδιορίζει τον τρόπο με τον οποίο θα μπορούσε 
να αποτραπεί η έκθεση,
β) εξετάζει πιθανά εναλλακτικά συστήματα (εργασια−
κές μέθοδοι, διαδικασίες, εξοπλισμός κ.ά.).
Άρθρο 6 (ρήτρα 6 συμφωνίας)
Εξάλειψη κινδύνου, πρόληψη και προστασία
1. Στις περιπτώσεις που από τα αποτελέσματα της 
εκτίμησης κινδύνου προκύπτει ότι υπάρχει κίνδυνος 
τραυματισμού από αιχμηρά αντικείμενα ή/και λοίμωξης, 
πρέπει να διακόπτεται η έκθεση των εργαζομένων στον 
κίνδυνο με τη λήψη των ακόλουθων μέτρων χωρίς να 
λαμβάνεται υπόψη η σειρά προτεραιότητας:
α) καθορίζονται και εφαρμόζονται ασφαλείς διαδικα−
σίες για τη χρήση και διάθεση των αιχμηρών ιατρικών 
εργαλείων και των μολυσμένων αποβλήτων. Οι διαδικα−
σίες αυτές επαναξιολογούνται τακτικά και αποτελούν 
αναπόσπαστο τμήμα των μέτρων για ενημέρωση και κα−
τάρτιση των εργαζομένων που αναφέρεται στο άρθρο 8,
β) με βάση τα αποτελέσματα της εκτίμησης κινδύνου, 
παύει η μη αναγκαία χρήση των αιχμηρών αντικειμένων 
με αλλαγές στην πρακτική, εξασφαλίζοντας ιατρικές 
συσκευές που περιέχουν μηχανισμούς ασφάλειας και 
προστασίας,
γ) καταργείται με το παρόν διάταγμα η πρακτική της 
επανατοποθέτησης καλυμμάτων στις βελόνες.
2. Όσον αφορά τη δραστηριότητα και την εκτίμηση 
κινδύνου, ο κίνδυνος της έκθεσης πρέπει να μειώνε−
ται σε τόσο χαμηλό επίπεδο ώστε να προστατεύεται 
επαρκώς η ασφάλεια και η υγεία των εργαζομένων. Με 
βάση τα αποτελέσματα της εκτίμησης κινδύνου πρέπει 
να εφαρμόζονται τα ακόλουθα μέτρα:
α) εφαρμόζονται αποτελεσματικές διαδικασίες διάθε−
σης και τοποθετούνται ασφαλείς, από τεχνική άποψη, 
υποδοχείς με σαφή επισήμανση για το χειρισμό των 
αιχμηρών  αντικειμένων  και  των  εργαλείων  έγχυσης 
μιας χρήσης, όπου χρησιμοποιούνται ή ευρίσκονται τα 
αιχμηρά αντικείμενα σύμφωνα και με το Παράρτημα Ι, 
παρ. 1.1.2.1 της κοινής υπουργικής απόφασης 146163/2012 
«Μέτρα και Όροι για τη Διαχείριση Αποβλήτων Υγειο−
νομικών Μονάδων» (Β΄ 1537),
β) γίνεται πρόληψη του κινδύνου των λοιμώξεων με 
την εφαρμογή ασφαλών συστημάτων εργασίας με τους 
εξής τρόπους:
αα) ανάπτυξη συνεκτικής πολιτικής πρόληψης η οποία 
καλύπτει την τεχνολογία, την οργάνωση της εργασίας, 
τις συνθήκες εργασίας, τους ψυχοκοινωνικούς παρά−
γοντες που συνδέονται με την εργασία καθώς και την 
επίδραση παραγόντων που συνδέονται με το εργασιακό 
περιβάλλον,
ββ) κατάρτιση,
γγ) εφαρμογή διαδικασιών για την ιατρική παρακο−
λούθηση σύμφωνα με το άρθρο 14 του π.δ. 186/1995.
γ) χρήση μέσων ατομικής προστασίας
3. Όταν από την εκτίμηση που αναφέρεται στο άρθρο 
5 προκύπτει η ύπαρξη κινδύνων για την ασφάλεια και 
την υγεία των εργαζομένων λόγω της έκθεσής τους σε 
βιολογικούς παράγοντες για τους οποίους υπάρχουν 
αποτελεσματικά εμβόλια, αυτά πρέπει να παρέχονται 
για τον εμβολιασμό των εργαζομένων.
4. Ο εμβολιασμός και, εφόσον απαιτείται, ο επαναληπτι−
κός εμβολιασμός συμπεριλαμβανομένου του καθορισμού 
του είδους των εμβολίων, πραγματοποιούνται σύμφωνα 
με τις ισχύουσες σχετικές διατάξεις και πρακτικές, καθώς 
και το συνιστώμενο κώδικα συμπεριφοράς που περιέχε−
ται στο παράρτημα VII του άρθρου 17 του π.δ. 186/1995.
α) Οι εργαζόμενοι ενημερώνονται σχετικά με τα πλεο−
νεκτήματα και τα μειονεκτήματα τόσο του εμβολιασμού 
όσο και του μη εμβολιασμού.
β) Ο εμβολιασμός πρέπει να παρέχεται δωρεάν σε 
όλους τους εργαζομένους και τους φοιτητές που εκτε−
λούν υγειονομικές και συναφείς δραστηριότητες στο 
χώρο εργασίας, σύμφωνα με τις ισχύουσες διατάξεις 
ή/και πρακτικές. 
Άρθρο 7 (ρήτρα 7 συμφωνίας)
Ενημέρωση και ευαισθητοποίηση
Δεδομένου ότι τα αιχμηρά αντικείμενα θεωρούνται 
εξοπλισμός εργασίας κατά την έννοια του άρθρου 2 του 
π.δ. 395/1994, εκτός από την ενημέρωση και τις γραπτές 
οδηγίες που παρέχονται στους εργαζόμενους, σύμφωνα 
με το άρθρο 6 του π.δ. 395/1994, τα άρθρα 40, 43 και 
47 παρ. 1 του Κ.Ν.Υ.Α.Ε. και με το άρθρο 4 παρ.1(δ) της 
υ.α. υπ’ αριθμ. Υ1/οικ.4234/2001 «Συγκρότηση Επιτροπών 
Νοσοκομειακών Λοιμώξεων στα Νοσοκομεία» (Β΄ 733), ο 
εργοδότης λαμβάνει τα ακόλουθα μέτρα:
α) εφιστά την προσοχή στους διάφορους κινδύνους,
β) παρέχει επεξηγήσεις όσον αφορά την ισχύουσα 
νομοθεσία,
224 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
και βιολογικά υγρά,
δ) τα μέτρα πρόληψης, όπως τις συνήθεις προφυλά−
ξεις, τα ασφαλή συστήματα εργασίας, τις ορθές διαδι−
κασίες χρήσης και διάθεσης, τη σημασία του εμβολια−
σμού, σύμφωνα με τις διαδικασίες που εφαρμόζονται 
στο χώρο εργασίας,
ε) τις διαδικασίες αναφοράς, αντίδρασης και παρα−
κολούθησης και τη σημασία τους,
στ) τα μέτρα που λαμβάνονται σε περίπτωση τραυ−
ματισμού.
γ) προάγει ορθές πρακτικές όσον αφορά την πρόληψη 
και την καταγραφή των συμβάντων/ατυχημάτων,
δ) προβαίνει σε ενέργειες ευαισθητοποίησης ανα−
πτύσσοντας δραστηριότητες και ενημερωτικό υλικό 
σε συνεργασία με αντιπροσωπευτικά συνδικάτα ή/και 
εκπροσώπους εργαζομένων,
ε) παρέχει ενημέρωση σχετικά με διαθέσιμα προγράμ−
ματα στήριξης.
Άρθρο 8 (ρήτρα 8 συμφωνίας)
Εκπαίδευση − κατάρτιση
1. Επιπλέον των μέτρων που προσδιορίζονται στο 
άρθρο 9 του π.δ. 186/1995, παρέχεται κατάλληλη εκ−
παίδευση σχετικά με τις πολιτικές και τις διαδικασίες 
που συνδέονται με τους τραυματισμούς από αιχμηρά 
αντικείμενα, μεταξύ άλλων για τα εξής:
α) την ορθή χρήση ιατρικών συσκευών που περιέχουν 
μηχανισμούς για την προστασία από αιχμηρά αντικείμενα,
β) την ικανοποιητική ένταξη των νεοεισερχομένων και 
του προσωρινού προσωπικού,
γ) τον κίνδυνο που συνδέεται με την έκθεση σε αίμα 
2. Ο εργοδότης πρέπει να διοργανώνει και να παρέχει 
εκπαίδευση που να είναι υποχρεωτική για τους εργα−
ζόμενους. Ο εργοδότης πρέπει να δίνει άδεια στους 
εργαζομένους που υποχρεούνται να συμμετέχουν σε 
εκπαίδευση. Η εν λόγω εκπαίδευση παρέχεται τακτικά, 
με βάση τα αποτελέσματα της παρακολούθησης, τον 
εκσυγχρονισμό και τις εξελίξεις.
Άρθρο 9 (ρήτρα 9 συμφωνίας)
Αναφορά
1.  Πραγματοποιείται  αναθεώρηση  των  διαδικασιών 
αναφοράς  που  εφαρμόζονται  σε  συνεργασία  με  τους 
εκπροσώπους των εργαζομένων για θέματα υγείας και 
ασφάλειας ή/και των αρμοδίων εκπροσώπων των εργοδο−
τών/εργαζομένων. Οι μηχανισμοί αναφοράς θα πρέπει να 
περιλαμβάνουν τυπικά, εθνικά και ευρωπαϊκά συστήματα.
2. Οι εργαζόμενοι αναφέρουν αμέσως κάθε ατύχημα 
ή περιστατικό που σχετίζεται με το χειρισμό αιχμηρών 
αντικειμένων υποχρεωτικά στον εργοδότη ή/και στον 
άμεσα προϊστάμενο, ή/και σε άλλο πρόσωπο ή θεσμό 
υπεύθυνο για την υγεία στο χώρο εργασίας.
Άρθρο 10 (ρήτρα 10 συμφωνίας)
Αντίδραση και παρακολούθηση
1. Πρέπει να προβλέπονται από τον εργοδότη πολιτι−
κές και διαδικασίες για την περίπτωση τραυματισμού 
από αιχμηρό αντικείμενο. Όλοι οι εργαζόμενοι πρέπει 
να γνωρίζουν τις εν λόγω πολιτικές και διαδικασίες. 
Οι διαδικασίες αυτές θα πρέπει να συνάδουν με την 
ευρωπαϊκή και την εθνική νομοθεσία καθώς και με τις 
συλλογικές συμβάσεις, ανάλογα με την περίπτωση.
Ειδικότερα, ο εργοδότης πρέπει:
α) να μεριμνά αμέσως για την περίθαλψη του τραυ−
ματισμένου εργαζόμενου, μεταξύ άλλων, με την παροχή 
*01000152101130004*
προληπτικής αγωγής μετά την έκθεση και τη διενέργεια 
κάθε αναγκαίας ιατρικής εξέτασης, όταν ενδείκνυται 
για ιατρικούς λόγους, καθώς και με την κατάλληλη πα−
ρακολούθηση της υγείας σύμφωνα με το άρθρο 14 του 
π.δ. 186/1995,
β) να διερευνά τις αιτίες και τις περιστάσεις του ατυ−
χήματος/περιστατικού και να το καταγράφει, λαμβάνο−
ντας, εφόσον ενδείκνυται, τα αναγκαία μέτρα. Ο εργα−
ζόμενος πρέπει να παρέχει τις σχετικές πληροφορίες 
την κατάλληλη χρονική στιγμή για να συμπληρωθούν 
τα στοιχεία που αφορούν το ατύχημα ή το περιστατικό,
γ) σε περίπτωση τραυματισμού, να εξετάζει τις ενέρ−
γειες που απαιτούνται, συμπεριλαμβανομένης της πα−
ροχής υποστήριξης στους εργαζομένους εφόσον κρί−
νεται σκόπιμο, και εξασφαλισμένης ιατρικής αγωγής. Η 
αποκατάσταση, η συνέχιση της σχέσης εργασίας και 
η δυνατότητα αποζημίωσης, πρέπει να είναι σύμφωνες 
με τις εθνικές ή/και τομεακές διατάξεις της ισχύουσας 
νομοθεσίας.
2. Το απόρρητο όσον αφορά τον τραυματισμό, τη 
διάγνωση και την αγωγή είναι θεμελιώδες και πρέπει 
να τηρείται.
Άρθρο 11 (άρθρο 2 οδηγίας, ρήτρα 11 συμφωνίας)
Κυρώσεις − Έλεγχος εφαρμογής
1.  Σε  περίπτωση  παραβάσεων  των  διατάξεων  του 
παρόντος επιβάλλονται οι διοικητικές κυρώσεις του 
άρθρου 71 του Κ.Ν.Υ.Α.Ε. Μετά την επιβολή κύρωσης 
κατά την παράγραφο 2 του άρθρου 71 του Κ.Ν.Υ.Α.Ε. 
δεν επιβάλλεται κύρωση κατά την παράγραφο 1 του 
άρθρου αυτού για την ίδια παράβαση.
2. Ως προς την ποινική ευθύνη για παραβάσεις του 
παρόντος, εφαρμόζονται οι διατάξεις του άρθρου 72 
του Κ.Ν.Υ.Α.Ε.
3. Οι διοικητικές κυρώσεις των παραγράφων 1 και 2 
του άρθρου 71 του Κ.Ν.Υ.Α.Ε. δεν επιβάλλονται εφόσον 
ο φερόμενος ως παραβάτης αποδείξει ότι έχει ήδη κα−
ταδικαστεί ή αθωωθεί με τελεσίδικη απόφαση ποινικού 
δικαστηρίου για ποινικό αδίκημα, η αντικειμενική υπό−
σταση του οποίου ταυτίζεται κατά τα ουσιώδη στοιχεία 
της με το παράπτωμα, το οποίο αφορούν οι διοικητικές 
κυρώσεις.
4. Ο έλεγχος της εφαρμογής του παρόντος ανατίθεται 
στα αρμόδια όργανα, τα οποία καθορίζονται από το 
άρθρο 69 του Κ.Ν.Υ.Α.Ε.
Άρθρο 12
Έναρξη ισχύος
Η ισχύς του παρόντος διατάγματος αρχίζει από την 
ενδέκατη Μαΐου 2013. Στον Υπουργό Εργασίας, Κοινω−
νικής Ασφάλισης και Πρόνοιας ανατίθεται η δημοσίευση 
και η εκτέλεση του παρόντος διατάγματος.
Αθήνα, 15 Ιανουαρίου 2013
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ 
ΑΝΑΠΤΥΞΗΣ, ΑΝΤΑΓΩΝΙΣΤΙΚΟΤΗΤΑΣ,
ΥΠΟΥΡΓΟΣ ΟΙΚΟΝΟΜΙΚΩΝ  
ΥΠΟΔΟΜΩΝ, ΜΕΤΑΦΟΡΩΝ ΚΑΙ ΔΙΚΤΥΩΝ
 ΧΡΗΣΤΟΣ ΣΤΑΪΚΟΥΡΑΣ   ΚΩΝΣΤΑΝΤΙΝΟΣ ΧΑΤΖΗΔΑΚΗΣ
ΥΦΥΠΟΥΡΓΟΣ ΕΡΓΑΣΙΑΣ, 
  ΚΟΙΝΩΝΙΚΗΣ ΑΣΦΑΛΙΣΗΣ ΚΑΙ ΠΡΟΝΟΙΑΣ 
  ΝΙΚΟΛΑΟΣ ΠΑΝΑΓΙΩΤΟΠΟΥΛΟΣ  ΑΝΔΡΕΑΣ ΛΥΚΟΥΡΕΝΤΖΟΣ
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
ΥΓΕΙΑΣ

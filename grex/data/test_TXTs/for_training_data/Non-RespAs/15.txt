51
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 7
 20 Ιανουαρίου 2012
   ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 6
Ενσωμάτωση της Οδηγίας 2009/20/ΕΚ του Ευρωπαϊκού 
Κοινοβουλίου και του Συμβουλίου της 23ης Απριλί−
ου 2009 σχετικά με την ασφάλιση των πλοιοκτητών 
για ναυτικές απαιτήσεις.
   Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
  Έχοντας υπόψη:
1. Τις διατάξεις:
α) Του άρθρου 3 του ν. 1338/1983 «Εφαρμογή του κοι−
νοτικού δικαίου» (A΄ 34), όπως αυτό αντικαταστάθηκε 
με το άρθρο 65 του ν. 1892/1990 (A΄ 101), και του άρθρου 
4 του ιδίου ν. 1337/1983, όπως αντικαταστάθηκε με το 
άρθρο 6 του ν. 1440/1984 (A΄ 70), και τροποποιήθηκε με 
τα άρθρα 7 του ν. 1775/1988 (A΄ 101), 31 του ν. 2076/1992 
(A΄ 130), 19 του ν. 2367/1995 (A΄ 261), 22 του ν. 2789/2000 
(A΄ 21), 48 του ν. 3427/2005 (A΄ 312) και 91 του ν. 3862/2010 
(A΄ 113).
β) Του άρθρου 90 του Κώδικα Νομοθεσίας για την Κυ−
βέρνηση που κυρώθηκε με το άρθρο 1 του π.δ. 63/2005 
(A΄ 98).
γ) Του ν. 3922/2011 «Σύσταση Αρχηγείου Λιμενικού Σώ−
ματος − Ελληνικής Ακτοφυλακής και άλλες διατάξεις» 
(A΄ 35) και του π.δ. 67/2011 «Οργάνωση των Υπηρεσιών του 
Λιμενικού Σώματος − Ελληνικής Ακτοφυλακής (Α΄ 149).
δ) Των π.δ. 184/2009 «Σύσταση Υπουργείου Προστασί−
ας του Πολίτη και καθορισμός των αρμοδιοτήτων του» 
(A΄ 213),  π.δ. 185/2009  «Ανασύσταση  του  Υπουργείου 
Οικονομικών, συγχώνευση του Υπουργείου Οικονομίας 
και Οικονομικών με τα Υπουργεία Ανάπτυξης και Εμπο−
ρικής Ναυτιλίας, Αιγαίου και Νησιωτικής Πολιτικής και 
μετονομασία του σε «Υπουργείο Οικονομίας, Ανταγωνι−
στικότητας και Ναυτιλίας», μετατροπή του Υπουργείου 
Μακεδονίας − Θράκης σε Γενική Γραμματεία Μακεδονί−
ας – Θράκης και υπαγωγή στο Υπουργείο Εσωτερικών 
της Γενικής Γραμματείας Μακεδονίας – Θράκης και της 
Γενικής Γραμματείας Αιγαίου και Νησιωτικής Πολιτικής» 
(A΄ 123), π.δ. 189/2009  «Καθορισμός και ανακατανομή 
αρμοδιοτήτων  των  Υπουργείων»  (A΄  221),  π.δ. 24/2010 
«Ανακαθορισμός των αρμοδιοτήτων των Υπουργείων 
και Τροποποιήσεις του π.δ 189/2009» (A΄ 56), π.δ. 28/2010 
«Ανακατανομή αρμοδιοτήτων των Υπουργείων και τρο−
ποποιήσεις του π.δ 189/2009» (A΄ 64), π.δ. 50/2010 «Ανα−
κατανομή αρμοδιοτήτων των Υπουργείων − Τροποποι−
ήσεις του π.δ. 189/2009»” (A΄ 89), π.δ. 96/2010 «Σύσταση 
Υπουργείου Θαλασσίων Υποθέσεων, Νήσων και Αλιείας, 
καθορισμός των αρμοδιοτήτων του και ανακατανομή 
αρμοδιοτήτων των Υπουργείων» (A΄ 170), π.δ. 127/2010  
«Ανακατανομή αρμοδιοτήτων των Υπουργείων, Εσωτε−
ρικών, Αποκέντρωσης και Ηλεκτρονικής Διακυβέρνησης, 
Αγροτικής Ανάπτυξης και Τροφίμων, Δικαιοσύνης, Δια−
φάνειας και Ανθρωπίνων Δικαιωμάτων, Προστασίας του 
Πολίτη και Θαλασσίων Υποθέσεων, Νήσων και Αλιείας» 
(A΄ 214) και π.δ. 65/2011 «Διάσπαση του Υπουργείου Εσω−
τερικών, Αποκέντρωσης και Ηλεκτρονικής Διακυβέρνησης 
στα Υπουργεία α) Εσωτερικών και β) Διοικητικής Μεταρ−
ρύθμισης και Ηλεκτρονικής Διακυβέρνησης, συγχώνευση 
των Υπουργείων Οικονομίας, Ανταγωνιστικότητας και 
Ναυτιλίας και Θαλασσίων Υποθέσεων, Νήσων και Αλιεί−
ας στο Υπουργείο Ανάπτυξης, Ανταγωνιστικότητας και 
Ναυτιλίας και μεταφορά στον Πρωθυπουργό των Γενι−
κών Γραμματειών Ενημέρωσης και Επικοινωνίας και στο 
Υπουργείο Παιδείας, Δια Βίου Μάθησης και Θρησκευμά−
των της Γενικής Γραμματείας Νέας Γενιάς (Α΄ 147).
ε) Το π.δ. 73/2011 «Μετονομασία της Γενικής Γραμ−
ματείας  Επικοινωνίας  και  της  Γενικής  Γραμματείας 
Ενημέρωσης, ανακατανομή των υπαγόμενων σε αυτές 
υπηρεσιών, μεταφορά υπηρεσιών και αρμοδιοτήτων από 
το Υπουργείο Πολιτισμού και Τουρισμού στον Πρωθυ−
πουργό, σύσταση Γενικής Γραμματείας Ναυτιλίας στο 
Υπουργείο Ανάπτυξης, Ανταγωνιστικότητας και Ναυτι−
λίας και ρύθμιση άλλων συναφών θεμάτων» (Α΄ 178).
στ)  Το  π.δ. 110/2011  «Διορισμός  Αντιπροέδρων  της 
Κυβέρνησης, Υπουργών, Αναπληρωτών Υπουργών και 
Υφυπουργών» (Α΄ 243).
ζ) Την αριθμ. 5221.1/14/2011 απόφαση «Ανάθεση αρμο−
διοτήτων στον Υφυπουργό Ανάπτυξης, Ανταγωνιστι−
κότητας και Ναυτιλίας Σπυρίδωνα – Άδωνι Γεωργιάδη» 
(Β 2741).
η) Του π.δ. 242/ 1999  «Οργανισμός Υπουργείου Εμπο−
ρικής Ναυτιλίας» (A΄ 201), όπως ισχύει.
2. Το ν. 1923/ 1991 «Κύρωση της Διεθνούς Σύμβασης για 
τον περιορισμό της ευθύνης για ναυτικές απαιτήσεις, 
που υπογράφηκε στο Λονδίνο στις 19 Νοεμβρίου 1976» 
(A΄ 13), όπως τροποποιήθηκε με το ν. 3743/2009 «Κύρωση 
του Πρωτοκόλλου 1996 σχετικά με την τροποποίηση της 
Σύμβασης για τον περιορισμό της ευθύνης για ναυτικές 
απαιτήσεις 1976» (A΄ 24).
52 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
3. Το ν. 2321/ 1995 «Κύρωση της Σύμβασης των Ηνω−
μένων Εθνών για το Δίκαιο της Θάλασσας και της συμ−
φωνίας που αφορά την εφαρμογή του μέρους ΧΙ της 
Σύμβασης (A΄ 136).
4. Το π.δ. 16/2011 «Ενσωμάτωση της Οδηγίας 2009/16/
ΕΚ του Ευρωπαϊκού Κοινοβουλίου και του Συμβουλίου, 
της 23ης Απριλίου 2009, σχετικά με τον έλεγχο των 
πλοίων από το κράτος λιμένα» (A΄ 36).
5. Το γεγονός ότι από τις διατάξεις αυτού του διατάγ−
ματος δεν προκαλείται δαπάνη σε βάρος του κρατικού 
προϋπολογισμού.
6. Την αριθμ. 304/2011 γνωμοδότηση του Συμβουλί−
ου της Επικρατείας, μετά από πρόταση του Υπουργού 
Ανάπτυξης, Ανταγωνιστικότητας και Ναυτιλίας και του 
Υπουργού Προστασίας του Πολίτη, αποφασίζουμε:
Άρθρο 1 
Σκοπός
(άρθρο 1 της Οδηγίας)
Σκοπός του παρόντος είναι η προσαρμογή της Ελληνι−
κής νομοθεσίας στις διατάξεις της Οδηγίας 2009/20/ΕΚ 
του Ευρωπαϊκού Κοινοβουλίου και του Συμβουλίου της 
23ης Απριλίου 2009 και ο καθορισμός των κανόνων που 
εφαρμόζονται ως προς ορισμένες πτυχές των υποχρε−
ώσεων των πλοιοκτητών σε θέματα ασφάλισής τους 
για ναυτικές απαιτήσεις.
Άρθρο 2
Πεδίο Εφαρμογής
 (άρθρο 2 της Οδηγίας)
1. Το παρόν εφαρμόζεται στα πλοία με ολική χω−
ρητικότητα ίση ή μεγαλύτερη των 300 «Ο.Χ.» (“gross 
tonnage”).
2. Το παρόν δεν εφαρμόζεται στα πολεμικά πλοία, 
στα βοηθητικά πολεμικά πλοία ή άλλα κρατικά ή υπό 
κρατική εκμετάλλευση πλοία που χρησιμοποιούνται για 
την παροχή δημόσιας μη εμπορικής υπηρεσίας.
3. Το παρόν τελεί υπό την επιφύλαξη των καθεστώ−
των που θεσπίζονται με νομοθετικά κείμενα για την 
εφαρμογή από την Ελλάδα της διεθνούς και ενωσια−
κής νομοθεσίας που παρατίθεται στο Παράρτημα του 
άρθρου 8.
Άρθρο 3
Ορισμοί
 (άρθρο 3 της Οδηγίας)
Για τους σκοπούς του παρόντος, ισχύουν οι ακόλουθοι 
ορισμοί:
α) «πλοιοκτήτης»: ο εγγεγραμμένος σε νηολόγιο κύ−
ριος  θαλασσοπλοούντος  πλοίου  ή  οιοδήποτε  άλλο 
πρόσωπο, όπως ο εφοπλιστής, ο διαχειριστής και ο 
ναυλωτής πλοίου «γυμνού» («bareboat charterer») που 
είναι υπεύθυνος για τη λειτουργία του πλοίου.
β) «ασφάλιση»: ασφάλιση με ή χωρίς ασφαλιστικώς 
ακάλυπτα ποσά, η οποία περιλαμβάνει, παραδείγμα−
τος χάριν, ασφάλιση κατά ζημιών του τύπου που πα−
ρέχουν, κατά τη παρούσα κάθε φορά χρονική περίοδο, 
τα μέλη της Διεθνούς Ομάδας Αλληλοασφαλιστικών 
Οργανισμών («International Group of Ρ&I Clubs»), καθώς 
και άλλες αποτελεσματικές μορφές ασφάλισης (συμπε−
ριλαμβανομένης αποδεδειγμένης αυτασφάλισης) και 
χρηματοοικονομική εγγύηση που προσφέρει παρόμοι−
ους όρους κάλυψης.
γ) «Σύμβαση του 1996»: το ενοποιημένο κείμενο της 
Σύμβασης του 1976 για τον Περιορισμό της Ευθύνης 
για  Ναυτικές  Απαιτήσεις,  που  υιοθετήθηκε  υπό  την 
αιγίδα του Διεθνούς Ναυτιλιακού Οργανισμού (ΔΝΟ) 
(ν. 1923/1991 (A΄ 13)), όπως αυτή τροποποιήθηκε με το 
Πρωτόκολλο του 1996 (ν. 3743/2009 (A΄ 24)).
δ) «Αρμόδια Αρχή»: Το Υπουργείο Ανάπτυξης, Ανταγω−
νιστικότητας και Ναυτιλίας και το Αρχηγείο Λιμενικού 
Σώματος − Ελληνικής Ακτοφυλακής του Υπουργείου 
Προστασίας του Πολίτη δια των Υπηρεσιών τους. Ειδι−
κότερα, αρμόδιες για τη διενέργεια επιθεωρήσεων και 
ελέγχων συμμόρφωσης των πλοίων σύμφωνα με το 
παρόν διάταγμα είναι οι Λιμενικές Αρχές. 
Άρθρο 4
Ασφάλιση για ναυτικές απαιτήσεις
 (άρθρο 4 της Οδηγίας)
1. Οι πλοιοκτήτες πλοίων που φέρουν την Ελληνική 
σημαία, οπουδήποτε αυτά δραστηριοποιούνται, υπο−
χρεούνται να διαθέτουν ασφάλιση σε ισχύ η οποία να 
καλύπτει τα πλοία αυτά. 
2. Οι πλοιοκτήτες πλοίων που φέρουν σημαία άλλη 
από την Ελληνική υποχρεούνται να διαθέτουν ασφάλιση 
σε ισχύ, όταν τα πλοία αυτά εισέρχονται σε ελληνικό 
λιμένα, καθώς και όταν αυτά δραστηριοποιούνται στα 
ελληνικά χωρικά ύδατα, εφόσον αυτό είναι σύμφωνο με 
το διεθνές δίκαιο και ιδίως τη Σύμβαση των Ηνωμένων 
Εθνών για το Δίκαιο της Θάλασσας, όπως κυρώθηκε με 
τον ν. 2321/ 1995 (Α΄ 136). 
3. Η αναφερθείσα στις παραγράφους 1 και 2 ασφά−
λιση καλύπτει ναυτικές απαιτήσεις που υπόκεινται σε 
περιορισμό δυνάμει της Σύμβασης του 1996. Το ύψος 
της ασφάλισης για κάθε πλοίο ανά συμβάν είναι ίσο 
προς το συναφές μέγιστο ποσό για τον περιορισμό 
της ευθύνης, όπως έχει θεσπισθεί στη Σύμβαση του 
1996. 
Άρθρο 5
Επιθεωρήσεις, συμμόρφωση, απομάκρυνση από λι−
μένες και άρνηση πρόσβασης σε λιμένες
(άρθρο 5 της Οδηγίας)
1. Η Αρμόδια Αρχή επαληθεύει ότι τα υπό Ελληνική 
σημαία πλοία που καταπλέουν ή αποπλέουν από ελλη−
νικό λιμένα φέρουν το Πιστοποιητικό ή Πιστοποιητικά 
ασφάλισης του άρθρου 6. Εάν το Πιστοποιητικό ή Πι−
στοποιητικά ασφάλισης του άρθρου 6 δεν φέρονται 
επί του υπόχρεου, υπό Ελληνική σημαία πλοίου, και 
ανεξάρτητα από τις κυρώσεις του άρθρου 7, η Αρμό−
δια Αρχή απαγορεύει τον απόπλου του πλοίου, μέχρις 
ότου ο πλοιοκτήτης της κοινοποιήσει το Πιστοποιητικό 
ή Πιστοποιητικά. 
2. Σε κάθε επιθεώρηση πλοίου υπό ξένη σημαία εντός 
ελληνικού λιμένα, η οποία πραγματοποιείται σύμφωνα 
με το π.δ. 16/2011 (A΄ 36), οι επιθεωρητές επαληθεύουν 
ότι φέρεται επί του πλοίου το Πιστοποιητικό ή Πιστο−
ποιητικά ασφάλισης του άρθρου 6.
3. Η Αρμόδια Αρχή, ανεξάρτητα τυχόν επιθεωρήσε−
ων στο πλαίσιο της παραγράφου 2, επαληθεύει ότι το 
Πιστοποιητικό ή Πιστοποιητικά ασφάλισης του άρθρου 
6, φέρονται επί των υπό ξένη σημαία πλοίων που κα−
ταπλέουν σε ελληνικό λιμένα. 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
53
4. Εάν το Πιστοποιητικό ή Πιστοποιητικά ασφάλισης 
του άρθρου 6 δεν φέρονται επί του υπόχρεου, υπό ξένη 
σημαία, πλοίου της παραγράφου 3, και υπό την επιφύ−
λαξη του π.δ. 16/2011 (A΄ 36), το οποίο προβλέπει την 
κράτηση πλοίου όταν τίθεται ζήτημα ασφάλειας, η Αρ−
μόδια Αρχή εκδίδει διαταγή απομάκρυνσης για το πλοίο 
η οποία κοινοποιείται στην Επιτροπή, στα άλλα Κράτη 
Μέλη της Ε.Ε. και στο οικείο κράτος της σημαίας. 
5. Η Αρμόδια Αρχή αρνείται την είσοδο, σε ελληνικό 
λιμένα, σε πλοίο για το οποίο έχει εκδοθεί διαταγή απο−
μάκρυνσης από τις Αρμόδιες Αρχές των λοιπών Κρατών 
Μελών της Ε.Ε., μέχρις ότου ο πλοιοκτήτης κοινοποιήσει 
το Πιστοποιητικό ή Πιστοποιητικά ασφάλισης του άρθρου 
6. Η διαδικασία έκδοσης διαταγής απομάκρυνσης καθορί−
ζεται από το Υπουργείο Ανάπτυξης, Ανταγωνιστικότητας 
και Ναυτιλίας και το Αρχηγείο Λιμενικού Σώματος − Ελ−
ληνικής Ακτοφυλακής του Υπουργείου Προστασίας του 
Πολίτη και τοιχοκολλάται στις Λιμενικές Αρχές.
6. Οι προβλέψεις του παρόντος άρθρου αφορούν και 
σε επιθεωρήσεις καθώς και ελέγχους οι οποίοι δύναται 
να διενεργηθούν σε πλοία, εκτός λιμένων, ανεξάρτητα 
από τη σημαία την οποία φέρουν, τα οποία δραστηρι−
οποιούνται στα ελληνικά χωρικά ύδατα, εφόσον αυτό 
είναι σύμφωνο προς το διεθνές δίκαιο και ιδίως τη 
Σύμβαση των Ηνωμένων Εθνών για το Δίκαιο της Θά−
λασσας, όπως κυρώθηκε με τον ν. 2321/ 1995 (Α΄ 136).
7. Κατά παρέκκλιση των διατάξεων της παραγράφου 
5, η Αρμόδια Αρχή επιτρέπει την πρόσβαση πλοίου σε 
συγκεκριμένο ελληνικό λιμένα ή αγκυροβόλιο σε περί−
πτωση ανωτέρας βίας ή για σημαντικούς λόγους ασφά−
λειας ή για να μειωθεί ή να ελαχιστοποιηθεί ο κίνδυνος 
ρύπανσης, υπό την προϋπόθεση όμως ότι ο πλοιοκτήτης 
ή ο διαχειριστής ή ο εφοπλιστής ή ο πλοίαρχος του 
πλοίου έχουν λάβει τα κατάλληλα για την ασφαλή είσο−
δο μέτρα, τα οποία ικανοποιούν την Αρμόδια Αρχή. 
Άρθρο 6
Πιστοποιητικά ασφάλισης
 (άρθρο 6 της Οδηγίας)
1. Η ύπαρξη της αναφερόμενης στο άρθρο 4 ασφά−
λισης αποδεικνύεται από ένα ή περισσότερα Πιστο−
ποιητικά, που έχουν εκδοθεί από τον πάροχό της και 
φέρονται επί του πλοίου.
2. Το Πιστοποιητικό ή Πιστοποιητικά που χορηγού−
νται από τον πάροχο της ασφάλισης περιλαμβάνουν 
τα ακόλουθα στοιχεία:
α) το όνομα του πλοίου, τον αριθμό IMO και τον λιμένα 
γ) το είδος και τη διάρκεια της ασφάλισης,
δ) την επωνυμία και διεύθυνση του κύριου καταστήμα−
τος του παρόχου της ασφάλισης και, κατά περίπτωση, 
τη διεύθυνση του καταστήματος στο οποίο έχει συνα−
φθεί η σύμβαση ασφάλισης.
3. Εάν η χρησιμοποιούμενη στο Πιστοποιητικό ή Πι−
στοποιητικά γλώσσα δεν είναι ούτε η αγγλική ούτε 
η γαλλική ούτε η ισπανική, το κείμενο περιλαμβάνει 
μετάφραση σε μία από τις γλώσσες αυτές. 
νηολόγησης, 
σης του πλοιοκτήτη,
β) την επωνυμία και διεύθυνση της κύριας εγκατάστα−
Άρθρο 7
Κυρώσεις
 (άρθρο 7 της Οδηγίας)
1. Στους παραβάτες του άρθρου 4 παράγραφος 1, 
επιβάλλονται οι κυρώσεις του άρθρου 45 του ν.δ. 187/ 
1973 «Περί Κώδικος Δημοσίου Ναυτικού Δικαίου» (A΄ 261), 
όπως έχει τροποποιηθεί και ισχύει κάθε φορά, εκτός 
αν ο παραβάτης έχει ήδη καταδικασθεί ή αθωωθεί με 
τελεσίδικη απόφαση ποινικού δικαστηρίου για ποινικό 
αδίκημα, το οποίο ταυτίζεται με την παράβαση που 
αφορά η διοικητική κύρωση.
2. Για την επιμέτρηση του προστίμου λαμβάνονται 
υπόψη κριτήρια, όπως η ολική χωρητικότητα του πλοίου 
και η καθ’ υποτροπή παράλειψη ασφάλισης. 
Άρθρο 8
Προσαρτάται και αποτελεί αναπόσπαστο μέρος του 
παρόντος το ακόλουθο Παράρτημα, που αναφέρεται 
στο άρθρο 2 παράγραφος 3.
«Παράρτημα
1. Διεθνής Σύμβαση του 1992 για την αστική ευθύνη για 
τις ζημίες που οφείλονται σε ρύπανση από πετρέλαιο 
(Σύμβαση «CLC») (ν. 314/ 1978 (A΄ 106)). 
2. Διεθνής Σύμβαση του 1996 για την αστική ευθύνη 
και αποζημίωση για ζημία σε σχέση με τη θαλάσσια 
μεταφορά επικινδύνων και επιβλαβών ουσιών (Σύμβαση 
«HNS»). 
3. Διεθνής Σύμβαση του 2001 περί αστικής ευθύνης 
για τις ζημίες που προκαλούνται από τη ρύπανση πε−
τρελαίου κίνησης (Σύμβαση «Bunker Oil») (ν. 3393/ 2005 
(A΄ 242)).
4. Διεθνής Σύμβαση του Ναϊρόμπι του 2007 για την 
ανέλκυση ναυαγίων (Σύμβαση «Wreck Removal»). 
5. Κανονισμός (ΕΚ) αριθ. 392/2009 του Ευρωπαϊκού 
Κοινοβουλίου και του Συμβουλίου, της 23ης Απριλίου 
2009, σχετικά με την ευθύνη των μεταφορέων που εκτε−
λούν θαλάσσιες μεταφορές επιβατών, σε περίπτωση 
ατυχήματος.»
Άρθρο 9
Έναρξη ισχύος
Η ισχύς του παρόντος διατάγματος αρχίζει από την 
31η Δεκεμβρίου 2011.
Η δημοσίευση και εκτέλεση του παρόντος διατάγμα−
τος ανατίθεται στον Υπουργό Ανάπτυξης, Ανταγωνιστι−
κότητας και Ναυτιλίας.
   Αθήνα, 17 Ιανουαρίου 2012
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΑΝΑΠΤΥΞΗΣ, ΑΝΤΑΓΩΝΙΣΤΙΚΟΤΗΤΑΣ 
ΚΑΙ ΝΑΥΤΙΛΙΑΣ 
ΠΡΟΣΤΑΣΙΑΣ
ΤΟΥ ΠΟΛΙΤΗ
ΜΙΧΑΗΛ ΧΡΥΣΟΧΟΪΔΗΣ 
ΧΡΗΣΤΟΣ ΠΑΠΟΥΤΣΗΣ    
54 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
Σε έντυπη μορφή:
• Για τα Φ.Ε.Κ. από 1 έως 16 σελίδες σε 1 € προσαυξανόμενη κατά 0,20 € για κάθε επιπλέον οκτασέλιδο ή μέρος αυτού.
• Για τα φωτοαντίγραφα Φ.Ε.Κ. σε 0,15 € ανά σελίδα.
Σε μορφή DVD/CD:
Τεύχος
Ετήσια έκδοση Τριμηνιαία έκδοση Μηνιαία έκδοση
Α΄
Β΄
Γ΄
Υ.Ο.Δ.Δ.
Δ΄
150 €
300 €
50 €
50 €
110 €
40 €
80 €
−
−
30 €
15 €
30 €
−
−
−
Τεύχος
Α.Α.Π.
Ε.Β.Ι.
Α.Ε.Δ.
Δ.Δ.Σ.
Α.Ε.−Ε.Π.Ε.
Ετήσια έκδοση Τριμηνιαία έκδοση Μηνιαία έκδοση
110 €
100 €
5 €
200 €
−
30 €
−
−
−
−
-
-
-
20 €
100 €
•  Η τιμή πώλησης μεμονωμένων Φ.Ε.Κ. σε μορφή cd−rom από εκείνα που διατίθενται σε ψηφιακή μορφή και μέχρι 100 σελίδες, σε 5 € 
προσαυξανόμενη κατά 1 € ανά 50 σελίδες.
Τεύχος
Έντυπη μορφή
Α΄
Β΄
Γ΄
Υ.Ο.Δ.Δ.
225 €
320 €
65 €
65 €
  ...
Τεύχος
Δ΄
Α.Α.Π.
Ε.Β.Ι.
Α.Ε.Δ.
Έντυπη μορφή
160 €
160 €
65 €
10 €
Τεύχος
Α.Ε.−Ε.Π.Ε.
Δ.Δ.Σ.
Α.Σ.Ε.Π.
Ο.Π.Κ.
Έντυπη μορφή
2.250 €
225 €
70 €
−
•   Το τεύχος Α.Σ.Ε.Π. (έντυπη μορφή) θα αποστέλλεται σε συνδρομητές ταχυδρομικά, με την επιβάρυνση των 70 €, ποσό το οποίο αφορά 
τα ταχυδρομικά έξοδα.
•   Η καταβολή γίνεται σε όλες τις Δημόσιες Οικονομικές Υπηρεσίες (Δ.Ο.Υ.). Το πρωτότυπο διπλότυπο (έγγραφο αριθμ. πρωτ. 9067/28.2.2005 
2η Υπηρεσία Επιτρόπου Ελεγκτικού Συνεδρίου) με φροντίδα των ενδιαφερομένων, πρέπει να αποστέλλεται ή να κατατίθεται 
στο Εθνικό Τυπογραφείο (Καποδιστρίου 34, Τ.Κ. 104 32 Αθήνα).
•  Σημειώνεται ότι φωτοαντίγραφα διπλοτύπων, ταχυδρομικές Επιταγές για την εξόφληση της συνδρομής, δεν γίνονται δεκτά 
και θα επιστρέφονται.
•  Οι οργανισμοί τοπικής αυτοδιοίκησης, τα νομικά πρόσωπα δημοσίου δικαίου, τα μέλη της Ένωσης Ιδιοκτητών Ημερησίου Τύπου 
Αθηνών και Επαρχίας, οι τηλεοπτικοί και ραδιοφωνικοί σταθμοί, η Ε.Σ.Η.Ε.Α, τα τριτοβάθμια συνδικαλιστικά όργανα και οι τρι−
τοβάθμιες επαγγελματικές ενώσεις δικαιούνται έκπτωσης πενήντα τοις εκατό (50%) επί της ετήσιας συνδρομής.
•  Το ποσό υπέρ ΤΑ.Π.Ε.Τ. (5% επί του ποσού συνδρομής), καταβάλλεται ολόκληρο (Κ.Α.Ε. 3512) και υπολογίζεται πριν την έκ−
πτωση.
•   Στην Ταχυδρομική συνδρομή του τεύχους Α.Σ.Ε.Π. δεν γίνεται έκπτωση.
Πληροφορίες  για δημοσιεύματα που καταχωρίζονται στα Φ.Ε.Κ. στο τηλ.: 210 5279000.
Φωτοαντίγραφα παλαιών Φ.Ε.Κ.: τηλ.: 210 8220885.
Τα φύλλα όλων των τευχών της Εφημερίδας της Κυβερνήσεως διατίθενται δωρεάν σε ηλεκτρονική μορφή 
από την ιστοσελίδα του Εθνικού Τυπογραφείου (www.et.gr)
Hλεκτρονική Διεύθυνση: http://www.et.gr − e−mail: webmaster.et@et.gr
ΟΙ ΥΠΗΡΕΣΙΕΣ ΕΞΥΠΗΡΕΤΗΣΗΣ ΠΟΛΙΤΩΝ ΛΕΙΤΟΥΡΓΟΥΝ ΚΑΘΗΜΕΡΙΝΑ ΑΠΟ 08:00 ΜΕΧΡΙ 13:30
*01000072001120004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

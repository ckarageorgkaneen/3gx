165
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 14
 21 Ιανουαρίου 2014
  KANOΝΙΣΜΟΣ ΥΠ’ ΑΡΙΘ. 249/2013
Κανονισμός οργανώσεως της διαδικασίας και κατα−
νομής των υπηρεσιακών αρμοδιοτήτων διοικητικής 
εκτελέσεως εσόδων της Εκκλησίας της Ελλάδος. 
  Η ΔΙΑΡΚΗΣ ΙΕΡΑ ΣΥΝΟΔΟΣ
ΤΗΣ ΕΚΚΛΗΣΙΑΣ ΤΗΣ ΕΛΛΑΔΟΣ
   Έχουσα υπ’ όψει:
1. Τις διατάξεις του άρθρου 9 παρ. 2 − 4 του Ν. 590/1977 
«Περί Καταστατικού Χάρτου της Εκκλησίας της Ελλά−
δος» (ΦΕΚ Α΄ 146).
2. Την υπ’ αριθμ. 1060032/5430−25/0016/2.6.1997 Απόφα−
σιν του Υπουργού Οικονομικών (ΦΕΚ 507/Β΄/20.6.1997).
3. Την υπ’ αριθμ. 196/2010 Απόφασιν της Ολομελείας 
του Ελεγκτικού Συνεδρίου.
4. Την από 6.12.2013 Γνωμοδότησιν του Ειδικού Νομικού 
Συμβούλου της Εκκλησίας της Ελλάδος, ψηφίζει:
Τον υπ’ αριθμ. 249/2013 Κανονισμό, έχοντα ως εξής:
ΚΑΝΟΝΙΣΜΟΣ ΥΠ’ ΑΡΙΘΜ. 249/2013 
«Περί οργανώσεως της διαδικασίας και κατανομής 
των υπηρεσιακών αρμοδιοτήτων περί την διοικητική 
εκτέλεση εσόδων της Εκκλησίας της Ελλάδος»
Άρθρο 1
Πεδίο εφαρμογής − Διαδικασία εισπράξεως εσόδων
1. α. Οι πάσης φύσεως και εξ οιασδήποτε αιτίας (δη−
μοσίου ή ιδιωτικού δικαίου) απορρέουσες χρηματικές 
απαιτήσεις υπέρ της Εκκλησίας της Ελλάδος καταλο−
γίζονται σε βάρος του οφειλέτη με απόφαση: α) της 
Διαρκούς Ιεράς Συνόδου (Δ.Ι.Σ.) ως κύριου διατάκτη 
της Εκκλησίας της Ελλάδος ή, συντρεχόντως, β) της 
Διοικούσας Επιτροπής (Δ.Ε.) της Εκκλησιαστικής Κε−
ντρικής Υπηρεσίας Οικονομικών (Ε.Κ.Υ.Ο.) ή γ) υπό του 
Γενικού Διευθυντού της Ε.Κ.Υ.Ο. ή δ) του Προέδρου της 
Δ.Ε. της Ε.Κ.Υ.Ο. ως δευτερευόντων διατακτών, εφ’ όσον 
πρόκειται για έσοδα, το ύψος των οποίων εμπίπτει στο 
εκάστοτε ισχύον ποσό της καθ’ ύλην αρμοδιότητάς τους 
προς έγκριση δαπανών κατά τις διατάξεις των άρθρων 
7 παρ. 3 περ. β΄, 8 παρ. 1 περ. ζ΄, 10 παρ. 10 Κανονισμού 
της Εκκλησίας της Ελλάδος υπ’ αριθμ. 240/2013 (Α΄ 243), 
όπως αυτός εκάστοτε ισχύει. Την αρμοδιότητα καταλο−
γισμού διαθέτουν τα ανωτέρω όργανα για κάθε χρημα−
τική απαίτηση, η οποία προέκυψε από την δραστηριό−
τητα, διαχείριση, συναλλαγές ή έλλειμμα οποιασδήποτε 
υπηρεσίας ή οργάνου της Εκκλησίας της Ελλάδος, η 
οποία εισηγείται σχετικώς προς τα ανωτέρω καταλογι−
στικά όργανα την έκδοση καταλογιστικής αποφάσεως. 
Κατά τας περιπτώσεις περιοδικώς οφειλομένων χρη−
ματικών παροχών, επί των οποίων προϋπάρχει έννομος 
σχέσις της Εκκλησίας της Ελλάδος μετά του οφειλέτου 
(π.χ. σύμβασις μισθώσεως) δεν απαιτείται η έκδοσις κα−
ταλογιστικής πράξεως και αρκεί κατόπιν σχετικής ειδο−
ποιήσεως της αρμοδίας υπηρεσίας της Εκκλησίας της 
Ελλάδος προς την Διεύθυνσιν Οικονομικών της Ε.Κ.Υ.Ο. 
η σύνταξις χρηματικού καταλόγου κατά του οφειλέτου. 
β. Οι καταλογιζόμενες απαιτήσεις δύνανται να ανα−
τίθενται  προς  είσπραξη  στις  Δημόσιες  Οικονομικές 
Υπηρεσίες  από  τα  καθιστάμενα  δια  του  παρόντος 
Κανονισμού  αρμόδια  όργανα  και  κατά  τη  διαδικα−
σία του παρόντος Κανονισμού και της Α.Υ.Ο. υπ’ αρ. 
1060032/5430−25/0016/2.6.1997 (ΦΕΚ Β΄ 507/20.6.1997). Η 
ανάθεση της εισπράξεως ακολουθεί την οριζόμενη στον 
παρόντα Κανονισμό διαδικασία και κατανομή αρμοδι−
οτήτων στις υπηρεσίες και όργανα της Εκκλησίας της 
Ελλάδος. 
2. Η ανάθεση της εισπράξεως γίνεται με έγγραφη 
εντολή προς την αρμόδια Δημόσια Οικονομική Υπηρεσία 
(Δ.Ο.Υ.) φορολογίας του οφειλέτη, η οποία υπογράφε−
ται εκ μέρους του Γενικού Διευθυντού της Εκκλησι−
αστικής Κεντρικής Υπηρεσίας Οικονομικών (Ε.Κ.Υ.Ο.) 
και στο κείμενο της οποίας: α) δηλώνεται ο τραπε−
ζικός λογαριασμός της Εκκλησίας της Ελλάδος, στον 
οποίο θα παρακατατεθεί η εισπραχθησόμενη απαίτηση, 
β) δηλώνεται ο υπάλληλος της Εκκλησίας της Ελλάδος, 
ο οποίος έχει ορισθεί ως υπόλογος του εσόδου και 
ως εντεταλμένος προς επικοινωνία μετά της Δ.Ο.Υ. και 
γ) συνοδεύεται από την τριπλότυπη περιληπτική κατά−
σταση βεβαιώσεως και τα έγγραφα, που αποδεικνύουν 
την «εν ευρεία εννοία βεβαίωση» της απαιτήσεως ως 
και την ύπαρξη και το ύψος της απαιτήσεως.
Η «εν ευρεία εννοία βεβαίωση» ως διοικητική διαδικα−
σία ολοκληρώνεται με την σύνταξη Χρηματικού Κατα−
λόγου (Χ.Κ.) και αφορά απαιτήσεις ορισμένες, βέβαιες 
και εκκαθαρισμένες κατά τον χρόνο της συντάξεως του 
Καταλόγου. Μαζί με τον Χρηματικό Κατάλογο και τα 
λοιπά έγγραφα, τα οποία αποδεικνύουν την απαίτηση, 
αποστέλλεται στην Δ.Ο.Υ.. Τα έγγραφα αυτά δύνανται 
να είναι είτε ιδιωτικά (π.χ. συμβάσεις μίσθωσης, συμφω−
166 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
νητικά συμβιβασμού) είτε δημόσια έγγραφα (υπηρεσια−
κές εισηγήσεις ή βεβαιώσεις περί οφειλής χρηματικών 
απαιτήσεων, συμβολαιογραφικά έγγραφα, δικαστικές 
αποφάσεις, αποσπάσματα από λογιστικά βιβλία των 
υπηρεσιών της Εκκλησίας της Ελλάδος) ή συνδυασμός 
των ανωτέρω.
Με τον Χρηματικό Κατάλογο συναποστέλλεται προς 
την Δ.Ο.Υ. τριπλότυπη περιληπτική κατάσταση βεβαι−
ώσεως εσόδου, την οποία υπογράφουν μετά την διε−
νέργεια ταμειακής βεβαιώσεως του εσόδου τα αρμόδια 
προς βεβαίωση όργανα της Δ.Ο.Υ. και το ένα αντίτυπο 
της οποίας επιστρέφεται στην Ε.Κ.Υ.Ο. υπογεγραμμένο 
από την διενεργήσασα την ταμειακή βεβαίωση Δ.Ο.Υ., 
και τηρείται στο οικείο αρχείο της Ε.Κ.Υ.Ο.. 
Άρθρο 2
Χρηματικός Κατάλογος 
 1. Ο Χρηματικός Κατάλογος (Χ.Κ.) ολοκληρώνει την «εν 
ευρεία εννοία βεβαίωση» του εσόδου, με βάση την οποία 
καθορίζεται μονομερώς από τα όργανα της Εκκλησίας 
της Ελλάδος το περιεχόμενο της χρηματικής απαιτήσε−
ώς Της και το πρόσωπο του οφειλέτη. Συνυπογράφεται 
από τον διενεργήσαντα την εν ευρεία εννοία βεβαίωση 
υπάλληλο της Εκκλησίας της Ελλάδος (ο οποίος κα−
ταχώρισε το έσοδο στα βιβλία εσόδων της Ε.Κ.Υ.Ο.) 
και τον Προϊστάμενο της Διεύθυνσης Οικονομικών της 
Ε.Κ.Υ.Ο.. Η σύνταξη του καταλόγου γίνεται με βάση τα 
στοιχεία, που αποδεικνύουν ή βεβαιώνουν την ύπαρξη 
της απαιτήσεως. 
 2. Ο Χρηματικός Κατάλογος πρέπει να περιλαμβάνει: 
1) Το είδος και την αιτία της οφειλής, 2) τον προσδιορι−
σμό του ποσού της οφειλής, 3) το ονοματεπώνυμο και 
το Α.Φ.Μ. του οφειλέτη, 4) την χρονική περίοδο και την 
προθεσμία αποπληρωμής της οφειλής, 5) τον ορισθέντα 
ειδικό Κωδικό Αριθμό Εσόδου (Κ.Α.Ε.) εκτός Κρατικού 
Προϋπολογισμού υπέρ της Εκκλησίας της Ελλάδος (επί 
του παρόντος ο Κ.Α.Ε. 82142) και 6) τυχόν άλλες παρα−
τηρήσεις. Μαζί με τον Χρηματικό Κατάλογο συντάσ−
σεται και συνυπογράφεται και περιληπτική κατάσταση 
εις τριπλούν, η οποία περιλαμβάνει τον ειδικό Κωδικό 
Αριθμό Εσόδου (Κ.Α.Ε.) εκτός Κρατικού Προϋπολογισμού 
(Κ.Α.Ε. 82142), στον οποίο θα καταχωρίζεται η είσπραξη 
για λογαριασμό της Εκκλησίας της Ελλάδος καθώς και 
το συνολικό εισπρακτέο ποσό για κάθε οφειλέτη.
 3. Ο Χρηματικός Κατάλογος μπορεί να τροποποιηθεί 
από τα ανωτέρω αρμόδια προς υπογραφή του όργανα 
της Εκκλησίας της Ελλάδος ως προς ορισμένα στοιχεία 
ή να διαγραφεί εντελώς σύμφωνα με την ίδια ανωτέρω 
διαδικασία, προτού η Δημόσια Οικονομική Υπηρεσία 
(Δ.Ο.Υ.) προβεί στην ταμειακή βεβαίωσή του. Εάν η τα−
μειακή βεβαίωση είναι λανθασμένη, διαγράφεται από το 
αρμόδιο όργανο της Δ.Ο.Υ. και γίνεται επαναβεβαίωση 
εις βάρος του υπόχρεου. 
Άρθρο 3
Διαδικασία εν στενή εννοία 
βεβαιώσεως απαιτήσεων
1. Κατόπιν ολοκληρώσεως της συντάξεως του χρη−
ματικού καταλόγου και αποστολής του με την εντολή 
εισπράξεως του Γενικού Διευθυντού της Ε.Κ.Υ.Ο. (βεβαί−
ωση εν ευρεία έννοια), η Δημόσια Οικονομική Υπηρεσία 
(Δ.Ο.Υ.) επιλαμβάνεται της διαδικασίας (κατά το άρθρο 
91 του Κ.Ε.Δ.Ε.) και διενεργεί την ταμειακή βεβαίωση, 
με την οποία το ως τότε οφειλόμενο ποσό καθίσταται 
ληξιπρόθεσμο.
 2. Ο Προϊστάμενος της Διεύθυνσης Οικονομικών της 
Ε.Κ.Υ.Ο. δύναται, αυτοπροσώπως ή δια εξουσιοδοτήσεώς 
του προς άλλον υπάλληλο, να υποβάλει στην αρμόδια 
Δημόσια Οικονομική Υπηρεσία (Δ.Ο.Υ.) οποιοδήποτε σχε−
τικό έγγραφο ζητηθεί κατά τη διενέργεια της διαδικα−
σίας βεβαίωσης και εκτέλεσης ή να προβεί σε παροχή 
διευκρινίσεων ή άλλων πληροφοριών.
Άρθρο 4
Απόδοση απαιτήσεων
1. Τα εισπραττόμενα από την Δ.Ο.Υ. ποσά, μετά την 
αφαίρεση των δαπανών εισπράξεως, αποδίδονται στην 
Εκκλησία της Ελλάδος και κατατίθενται στον τραπε−
ζικό λογαριασμό, τον οποίον έχει καθορίσει η εντολή 
εισπράξεως του Γενικού Διευθυντού της Ε.Κ.Υ.Ο.. Σε πε−
ρίπτωση χρηματικής απαίτησης, η οποία προέκυψε από 
την δραστηριότητα, διαχείριση, συναλλαγές ή έλλειμμα 
οποιασδήποτε, πλην της Ε.Κ.Υ.Ο., υπηρεσίας ή οργάνου 
της Εκκλησίας της Ελλάδος, η απαίτηση αυτή αποδί−
δεται στην υπηρεσία ή όργανο αυτό υπό της Ε.Κ.Υ.Ο..
 2. Σε περίπτωση μη εισπράξεως ή μη αποδόσεως 
αποσταλείσας προς είσπραξη απαιτήσεως της Εκκλη−
σίας της Ελλάδος από την αρμόδια Δημόσια Οικονομι−
κή Υπηρεσία εντός τριών ετών από την αποστολή της 
βεβαιώσεως του άρθρου 1, λήγει αυτοδικαίως η ισχύς 
της εντολής εισπράξεως, και η Εκκλησία της Ελλάδος 
ανακτά την εξουσία εισπράξεως κατά του οφειλέτη Της. 
Άρθρο 5
Υποδείγματα Χρηματικών Καταλόγων 
Τριπλοτύπων Καταστάσεων Βεβαιώσεως Εσόδων 
 Οι χρηματικοί κατάλογοι και οι τριπλότυπες περιλη−
πτικές καταστάσεις βεβαιώσεως εσόδων ακολουθούν 
τα κατωτέρω πρότυπα, αναλόγως συμπληρούμενα κατά 
περίπτωση: 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
167
(....)
(....) 
. / :  1  
.  : 11521 
:  
 :  
Fax :  
Email : 
 : ……… 
..: …… 
: ...: ………. 
            … 
/20…. (.  20 ….) 
. : 
 /:  [] 
 : 
: 
(.    ’ . . ………  ……….. ) 
  ...   . ……………………………….    ……………………………….……… . 
 ………………….   …………………... 
  ...      
168 
   (....) 
    (....)   
. / : …. 
.  : ……………. 
: ……….. 
 :  ………………. Fax : ……… mail : ………… 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
  . …./20… 
 :  ……….   
(...   : 82142)  
 : ……. 
.  20….  
..: …… 
(.    ’ . . ……..  ……… ) 
. 
. 
---
-,  
82142 
(€) 
(€) 
(€) 
. 
 : 
*           
    ...  (...  ’  . 
1060032/5430-25/0016/2.6.1997, 
  507/20.6.1997). 
, …………20……… 
   ....     
    .... 
( – ) 
( – ) 
 1. Από την δημοσίευση του παρόντος Κανονισμού δεν προκαλείται δαπάνη σε βάρος του προϋπολογισμού 
εξόδων της Εκκλησίας της Ελλάδος. 
 2. Ο παρών Κανονισμός ισχύει από της δημοσιεύσεώς του στην Εφημερίδα της Κυβερνήσεως. Ο Κανονισμός 
δημοσιεύεται στο επίσημο Δελτίο της Εκκλησίας της Ελλάδος «ΕΚΚΛΗΣΙΑ». 
Ο Κανονισμός αυτός να δημοσιευθεί στην Εφημερίδα της Κυβερνήσεως.
  Αθήνα, 9 Δεκεμβρίου 2013
Ο Πρόεδρος
† Ο Αθηνών ΙΕΡΩΝΥΜΟΣ    
*01000142101140004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004

E
ΕΦΗΜΕΡΙ∆Α
ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ
145
11 Ιανουαρίου 2018
ΤΕΥΧΟΣ  ΔΕΥΤΕΡΟ
Αρ. Φύλλου 15
1 
2 
3 
ΠΕΡΙΕΧΟΜΕΝΑ
ΑΠΟΦΑΣΕΙΣ
Καθορισμός  ύψους  δικαιούχων,  όρων  και  προϋ-
ποθέσεων χορήγησης επιδόματος γραφείου στο 
πυροσβεστικό  προσωπικό  που  μετατάσσεται  σε 
υπηρεσία  γραφείου  λόγω  παθήματος  κατά  την 
υπηρεσία και ένεκα αυτής.
Απόρριψη  του  αιτήματος  Πιστοποίησης  Ν.Π.Ι.Δ. 
ως φορέων παροχής υπηρεσιών Κοινωνικής Φρο-
ντίδας μη κερδοσκοπικού χαρακτήρα.
Αύξηση ύψους πάγιας προκαταβολής της Διοίκη-
σης της 6ης Υγειονομικής Περιφέρειας (Υ.ΠΕ.) Πε-
λοποννήσου, Ιόνιων Νήσων, Ηπείρου και Δυτικής 
Ελλάδας, επανακαθορισμός του είδους και του πο-
σοστού των δαπανών που πληρώνονται από αυτή.
ΑΠΟΦΑΣΕΙΣ
  Αριθμ. 61999 Φ. 514.2 
(1)
Καθορισμός ύψους δικαιούχων, όρων και προϋ-
ποθέσεων χορήγησης επιδόματος γραφείου στο 
πυροσβεστικό προσωπικό που μετατάσσεται σε 
υπηρεσία γραφείου λόγω παθήματος κατά την 
υπηρεσία και ένεκα αυτής.
  ΟΙ ΑΝΑΠΛΗΡΩΤΕΣ ΥΠΟΥΡΓΟΙ
ΕΣΩΤΕΡΙΚΩΝ - ΟΙΚΟΝΟΜΙΚΩΝ
  Έχοντας υπόψη:
1. Τις διατάξεις:
α) Της  παρ.  ΣΤ  του  άρθρου  127  του  ν.  4472/2017 
«Συνταξιοδοτικές διατάξεις Δημοσίου και τροποποίη-
ση διατάξεων του ν. 4387/2016, μέτρα εφαρμογής των 
δημοσιονομικών στόχων και μεταρρυθμίσεων, μέτρα 
κοινωνικής στήριξης και εργασιακές ρυθμίσεις, Μεσο-
πρόθεσμο Πλαίσιο Δημοσιονομικής Στρατηγικής 2018-
2021 και λοιπές διατάξεις.» (Α΄ 76), όπως ισχύουν.
β) Της παρ. 5 άρθρου 1 του ν. 3554/2007 «Εισοδημα-
τική πολιτική έτους 2007, φορολογικές και άλλες διατά-
ξεις» (Α΄80), όπως τροποποιήθηκαν με τις διατάξεις της 
παρ. 1 άρθρου 16 του ν. 3938/2011 «Σύσταση Γραφείου 
Αντιμετώπισης Περιστατικών Αυθαιρεσίας στο Υπουρ-
γείο Προστασίας του Πολίτη και άλλες διατάξεις» (Α΄61).
γ) Της παρ. 2 άρθρου 3 και του άρθρου 8 του ν. 3511/2006 
«Αναδιοργάνωση του Πυροσβεστικού Σώματος, αναβάθ-
μιση της αποστολής του και άλλες διατάξεις» (Α΄258) όπως 
αντικαταστάθηκε με το άρθρο 65 του ν. 4249/2014 (Α΄73).
δ) Του άρθρου 40 του ν. 849/1978 «Περί παροχής κι-
νήτρων δια την ενίσχυση της περιφερειακής και οικονο-
μικής ανάπτυξης της χώρας.» (Α΄232).
ε) Του π.δ. 80/2016 «Ανάληψη Υποχρεώσεων από τους 
διατάκτες» (Α΄145).
στ)  Του  π.δ.  210/1992  «Κωδικοποίηση  διατάξεων 
προεδρικών διαταγμάτων του Κανονισμού Εσωτερικής 
Υπηρεσίας του Πυροσβεστικού Σώματος» (Α΄99), όπως 
έχει τροποποιηθεί και ισχύει.
ζ) Της παρ. 2 άρθρου 9 του ν. 1339/1983 «Αποκατά-
σταση του Προσωπικού των Σωμάτων Ασφαλείας και του 
Λιμενικού Σώματος που διώχθηκε για πολιτικούς λόγους 
και ρύθμιση θεμάτων του προσωπικού των Σωμάτων 
αυτών που είναι στην ενέργεια» (Α΄35).
η) Των άρθρων 2 και 6 του ν.δ. 343/1969 «Περί βαθμού 
και καταστάσεως εν γένει των Αξιωματικών των Σωμά-
των Ασφαλείας» (Α΄238).
θ) Του άρθρου 90 του π.δ. 63/2005 «Κωδικοποίηση 
της νομοθεσίας για την Κυβέρνηση και τα κυβερνητικά 
όργανα» (Α΄98).
ι) Τις διατάξεις του π.δ. 24/2015 «Σύσταση και μετονο-
μασία Υπουργείων, μεταφορά της Γενικής Γραμματείας 
Κοινωνικών Ασφαλίσεων» (Α΄20).
ια) Τις διατάξεις του π.δ. 73/2015 «Διορισμός Αντι-
προέδρου της Κυβέρνησης, Υπουργών, Αναπληρωτών 
Υπουργών και Υφυπουργών» (Α΄116). 
ιβ) Τις διατάξεις της Υ 29/08-10-2015 απόφασης του  
Πρωθυπουργού «Ανάθεση Αρμοδιοτήτων στον Ανα-
πληρωτή Υπουργό Οικονομικών Γεώργιο Χουλιαράκη» 
(Β΄ 2168). 
ιγ) Τις διατάξεις της Υ 186/10-11-2016 απόφασης του  
Πρωθυπουργού «Ανάθεση Αρμοδιοτήτων στον Αναπλη-
ρωτή Υπουργό Εσωτερικών Νικόλαο Τόσκα» (Β΄3671).
146
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Β’ 15/11.01.2018
2. Την υπ' αριθμ. 8000/1/2017/105-γ΄/24-10-2017 εισή-
γηση του Γενικού Διευθυντή Οικονομικών και Επιτελικού 
Σχεδιασμού (στο πρώην Υ.Δ.Τ. και Π.τ.Π.) του Υπουργείου 
Εσωτερικών.
3. Το  γεγονός  ότι  από  τις  διατάξεις  της  παρούσας 
απόφασης προκαλείται δαπάνη σε βάρος του κρατικού 
προϋπολογισμού για το έτος 2018, η οποία ανέρχεται 
στο ύψος των είκοσι πέντε χιλιάδων πεντακοσίων εξή-
ντα ενός ευρώ (25.561 €) περίπου και για κάθε ένα από 
τα επόμενα έτη εντός του ΜΠΔΣ στο ίδιο ύψος και οι 
οποίες θα αντιμετωπιστούν από τις πιστώσεις του ΚΑΕ 
0489 του προϋπολογισμού εξόδων του Ε.Φ. 07-420 του 
Πυροσβεστικού Σώματος, αποφασίζουμε:
Άρθρο 1
Γενικά
1. Στο πυροσβεστικό προσωπικό του Πυροσβεστικού 
Σώματος, που τίθεται στην κατάσταση της Υπηρεσίας Γρα-
φείου, λόγω παθήματος που αποδεδειγμένα επήλθε κατά 
την εκτέλεση διατεταγμένης υπηρεσίας και ένεκα αυτής, 
χορηγείται μηνιαίο επίδομα, τριακοσίων (300,00) ευρώ.
2. Το ίδιο ως άνω επίδομα χορηγείται στο προανα-
φερόμενο προσωπικό για όλο το χρόνο αποχής από τα 
καθήκοντά του, συνεπεία τραυματισμού του, που επήλθε 
κατά την εκτέλεση διατεταγμένης υπηρεσίας και ένεκα 
αυτής, από την ημέρα του παθήματος μέχρι την ημέρα 
αποκατάστασης της υγείας του, που θα προκύπτει από 
γνωμάτευση υπηρεσιακού γιατρού ή Υπηρεσιακής Υγει-
ονομικής Επιτροπής.
Άρθρο 2
Δικαιούχοι - Προϋποθέσεις χορήγησης
Το ως άνω επίδομα χορηγείται σύμφωνα με όσα ορίζο-
νται στο επόμενο άρθρο στο πυροσβεστικό προσωπικό 
του Σώματος, το οποίο:
α. Έχει τεθεί, με απόφαση του αρμοδίου προς τούτο 
οργάνου, στην κατάσταση Υπηρεσίας Γραφείου, λόγω 
παθήματος που έλαβε χώρα κατά την εκτέλεση διατε-
ταγμένης υπηρεσίας και ένεκα αυτής, γεγονός που δια-
πιστώνεται με διοικητική εξέταση ή
β. Απέχει από τα καθήκοντά του συνεπεία τραυματι-
σμού του, που επήλθε κατά την εκτέλεση διατεταγμένης 
υπηρεσίας και ένεκα αυτής, γεγονός που διαπιστώνεται, 
επίσης, με διοικητική εξέταση.
Άρθρο 3
Διαδικασία - Τρόπος χορήγησης
1. Μετά τον τραυματισμό υπαλλήλου που ανήκει στο 
πυροσβεστικό προσωπικό του Σώματος, ο οποίος έλα-
βε χώρα κατά την εκτέλεση διατεταγμένης υπηρεσίας 
και ένεκα αυτής, διενεργείται διοικητική εξέταση, είτε 
αυτεπαγγέλτως από την Υπηρεσία, είτε μετά από αναφο-
ρά του παθόντος, προς διαπίστωση των συνθηκών του 
τραυματισμού και της σχέσης αυτού με την Υπηρεσία.
2. Μετά την ολοκλήρωση της διοικητικής εξέτασης, 
το αρμόδιο να αποφανθεί επ' αυτής όργανο, διαβιβάζει 
τη σχετική αλληλογραφία στη Διεύθυνση Ανθρωπίνων 
Πόρων του Αρχηγείου Πυροσβεστικού Σώματος. Το αρ-
μόδιο Τμήμα της Διεύθυνσης Ανθρωπίνων Πόρων, εφό-
σον συντρέχουν οι νόμιμες προϋποθέσεις, διαβιβάζει την 
πρότασή του, διατυπωμένη με σαφήνεια, στη Διεύθυνση 
Οικονομικών, η οποία μεριμνά για την έκδοση σχετικής 
απόφασης, για τη χορήγηση του ανωτέρω επιδόματος.
3. Η σχετική απόφαση διαβιβάζεται στο αρμόδιο για 
την εκκαθάριση μισθοδοσίας Τμήμα, το οποίο χορηγεί 
αναδρομικά στους δικαιούχους το εν λόγω επίδομα, ως 
ακολούθως:
3.1. Στους τιθέμενους στην κατάσταση υπηρεσίας γρα-
φείου, από την ημερομηνία έκδοσης της σχετικής από-
φασης με την οποία περιέρχονται στην κατάσταση αυτή.
3.2. Στους απέχοντες από τα καθήκοντά τους, συμπε-
ριλαμβανομένων και όσων έχουν τεθεί στην κατάστα-
ση της υπηρεσίας γραφείου για το προ της περιέλευσής 
τους στη συγκεκριμένη κατάσταση χρονικό διάστημα, 
από την ημέρα του παθήματος, αναλογικά και για το σύ-
νολο του χρόνου της αποχής.
4. Το επίδομα χορηγείται επίσης και σε όποιον μετά την 
αποκατάσταση της υγείας και την επάνοδό του στην Υπη-
ρεσία, απέχει εκ νέου από τα καθήκοντά του, λόγω του 
αρχικού τραυματισμού ή παθήματος, που έλαβε χώρα 
κατά την εκτέλεση διατεταγμένης υπηρεσίας και ένεκα 
αυτής, γεγονός που βεβαιώνεται από τις αρμόδιες υγειο-
νομικές επιτροπές του Σώματος. Στην περίπτωση αυτή η 
αλληλογραφία διαβιβάζεται στη Διεύθυνση Ανθρωπίνων 
Πόρων και ακολουθείται η διαδικασία των παρ. 2 και 3.
5. Εάν πρόκειται για χρόνο αποχής μικρότερο του μη-
νός, το επίδομα υπολογίζεται σε τόσα τριακοστά όσα οι 
ημέρες αποχής από την Υπηρεσία, μηνιαίως.
6. Το επίδομα χορηγείται μέχρι την απόλυση ή απο-
στρατεία του δικαιούχου από το Πυροσβεστικό Σώμα ή 
τη μετάταξή του στην κατάσταση της μονίμου διαθεσι-
μότητας. Σε περίπτωση που ο δικαιούχος λάβει κανονική 
άδεια με μειωμένες αποδοχές ή άδεια άνευ αποδοχών, 
το επίδομα περικόπτεται για το αντίστοιχο χρονικό δι-
άστημα.
Άρθρο 4
Τελικές διατάξεις
Το ως άνω επίδομα καταβάλλεται μέσω της τακτικής 
μισθοδοσίας του δικαιούχου και υπόκειται στις νόμιμες 
κρατήσεις και φόρο εισοδήματος.
Άρθρο 5
Καταργούμενες διατάξεις
Από την έναρξη ισχύος της παρούσας καταργείται η 
υπ’ αριθμ. 2863 Φ. 501.37 από 17-1-2012 (Β΄ 117) κοινή 
υπουργική απόφαση.
Άρθρο 6
Έναρξη ισχύος
Η ισχύς της παρούσας απόφασης αρχίζει από 1.1.2018.
Η απόφαση αυτή να δημοσιευθεί στην Εφημερίδα της 
Κυβερνήσεως.
  Αθήνα, 21 Δεκεμβρίου 2017
Οι Αναπληρωτές Υπουργοί
Εσωτερικών 
ΝΙΚΟΛΑΟΣ ΤΟΣΚΑΣ 
Οικονομικών
ΓΕΩΡΓΙΟΣ ΧΟΥΛΙΑΡΑΚΗΣ
Τεύχος Β’ 15/11.01.2018
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
147
      Αριθμ. Δ25/14οικ. 57040/379 
 (2)
  Απόρριψη του αιτήματος Πιστοποίησης Ν.Π.Ι.Δ. 
ως  φορέων  παροχής  υπηρεσιών  Κοινωνικής 
Φροντίδας μη κερδοσκοπικού χαρακτήρα.
 Η ΑΝΑΠΛΗΡΩΤΡΙΑ ΥΠΟΥΡΓΟΣ ΕΡΓΑΣΙΑΣ,
ΚΟΙΝΩΝΙΚΗΣ ΑΣΦΑΛΙΣΗΣ ΚΑΙ ΚΟΙΝΩΝΙΚΗΣ
ΑΛΛΗΛΕΓΓΥΗΣ
 Έχοντας υπόψη:
1. Τις διατάξεις:
α) Του άρθρου 90 του «Κώδικα Νομοθεσίας για την 
Κυβέρνηση και τα κυβερνητικά όργανα» που κυρώθηκε 
με το άρθρο πρώτο του π.δ. 63/2005(ΦΕΚ 98/Α΄).
β)Του άρθρου 9, του ν. 4052/2012 (ΦΕΚ 41/Α΄) νόμος 
αρμοδιότητας Υπουργείων Υγείας και Κοινωνικής Αλ-
ληλεγγύης και Εργασίας και Κοινωνικής Ασφάλισης για 
εφαρμογή του νόμου «Έγκριση των Σχεδίων Συμβάσεων 
Χρηματοδοτικής Διευκόλυνσης μεταξύ του Ευρωπαϊκού 
Ταμείου Χρηματοπιστωτικής Σταθερότητας (Ε.Τ.Χ.Σ.), της 
Ελληνικής Δημοκρατίας και της Τράπεζας της Ελλάδος, 
του Σχεδίου του Μνημονίου Συνεννόησης μεταξύ της 
Ελληνικής Δημοκρατίας, της Ευρωπαϊκής Επιτροπής και 
της Τράπεζας της Ελλάδος και άλλες επείγουσες διατά-
ξεις για τη μείωση του δημοσίου χρέους και τη διάσωση 
της εθνικής οικονομίας» και άλλες διατάξεις.
γ) Της παρ. 3 του άρθρου 283 του ν. 3852/2010 (ΦΕΚ 87Α΄) 
«Νέα Αρχιτεκτονική της Αυτοδιοίκησης και της Αποκεντρω-
μένης Διοίκησης-Πρόγραμμα Καλλικράτης».
δ) Των παρ. 2, 3, 4, 5 και 6 του άρθρου 5 του ν. 2646/1998 
(ΦΕΚ 236 Α΄), «Ανάπτυξη του Εθνικού Συστήματος Κοι-
νωνικής Φροντίδας και άλλες διατάξεις».
ε)  Των  παρ.  1  και  2  εδαφ.  δ΄του  άρθρου  7  του  ν. 
3106/2003 (ΦΕΚ 30 Α΄) «Αναδιοργάνωση του Εθνικού 
Συστήματος Κοινωνικής Φροντίδας και άλλες διατάξεις».
στ) Της παρ. 1 εδαφ. Α΄του άρθρου 3 του ν. 3895/2010 
(ΦΕΚ 206 Α΄),«Κατάργηση και συγχώνευση υπηρεσιών, 
οργανισμών και φορέων του δημοσίου τομέα».
ζ) Του άρθρου 27 του ν. 4320/2015 (ΦΕΚ 29 Α΄) «Με-
τονομασία του Υπουργείου Εργασίας και Κοινωνικής Αλ-
ληλεγγύης και του Υπουργείου Υγείας και Κοινωνικών 
Ασφαλίσεων».
2. Το π.δ. 113/2014 (ΦΕΚ 180/29-8-2014) «Οργανι-
σμός Υπουργείου Εργασίας, Κοινωνικής Ασφάλισης και 
Πρόνοιας».
3.  Το  π.δ.  24/2015  (ΦΕΚ  20/27-1-2015)  «Σύσταση 
Ασφαλίσεων».
4. Το π.δ. 73/2015 (ΦΕΚ 116/23-9-2015) «Διορισμός 
Αντιπροέδρων....... Υφυπουργών».
5. Την με αριθμ. Υ28/ΦΕΚ 2168/Β΄/2015 απόφαση του 
Πρωθυπουργού «Ανάθεση αρμοδιοτήτων στην Αναπλη-
ρώτρια Υπουργό Εργασίας, Κοινωνικής Ασφάλισης και 
Κοινωνικής Αλληλεγγύης Θεανώ Φωτίου». 
6. Την υπ’ αριθμ. Γ.Π.: Π2γ/οικ.59633/2011 (ΦΕΚ 1310Β΄) 
απόφαση του Υπουργού Υγείας και Κοινωνικής Αλληλεγ-
γύης «Καθορισμός της μορφής του Αριθμού Μητρώου, 
στο Εθνικό Μητρώο και στο Μητρώο Περιφερειακών 
Ενοτήτων Φορέων Κοινωνικής Φροντίδας Ιδιωτικού Το-
μέα Μη Κερδοσκοπικού χαρακτήρα καθώς και στο Ειδικό 
Μητρώο Εθελοντικών μη Κυβερνητικών Οργανώσεων. 
Στοιχεία και Διαδικασία Εγγραφής». 
7. Την κοινή υπουργική απόφαση (Κ.Υ.Α.) των Υπουργεί-
ων Οικονομικών και Υγείας και Κοινωνικής Αλληλεγγύης
με αριθμ. Γ.Π.: Π(2)γ/οικ. 34029/22-3-2012 (ΦΕΚ 1163/
τ.Β΄/10-4-2012).
8. Το γεγονός ότι από την απόφαση αυτή δεν προκα-
λείται καμία δαπάνη σε βάρος του προϋπολογισμού.
9. Τις εισηγήσεις των Περιφερειαρχών.
10. Το υπ΄ αριθμ. πρωτ. 8416/25-10-2017 έγγραφο του 
Ε.Κ.Κ.Α. που αφορά στην απόφαση του Διοικητικού Συμ-
βουλίου για την Ειδική πιστοποίηση Ν.Π.Ι.Δ. μη κερδο-
σκοπικού χαρακτήρα, ως φορέων παροχής υπηρεσιών 
Κοινωνικής Φροντίδας, αποφασίζουμε:
Τη Μη Ανανέωση Πιστοποίησης, του κάτωθι Ν.Π.Ι.Δ. ως 
φορέα παροχής υπηρεσιών Πρωτοβάθμιας Κοινωνικής 
Φροντίδας μη κερδοσκοπικού χαρακτήρα:
- Ελληνικό Ινστιτούτο έρευνας και εκπαίδευσης για την 
οδική ασφάλεια και την μείωση των τροχαίων ατυχημάτων 
«Πάνος Μυλωνάς», με δ.τ. «Ι.Ο.Α.Σ. ΠΑΝΟΣ ΜΥΛΩΝΑΣ»,
Διότι, στη σύνθεση του εταιρικού κεφαλαίου του φορέα 
συμμετέχουν ανώνυμες εταιρείες, γεγονός που δεν συνά-
δει με τις προϋποθέσεις Πιστοποίησης Φορέων Ν.Π.Ι.Δ. μη 
κερδοσκοπικού χαρακτήρα στην παροχή υπηρεσιών κοι-
νωνικής φροντίδας, όπως αυτές αποτυπώνονται και στην 
παρ. 3 του άρθρου 2 της υπ' αριθμ. Γ.Π.: Π(2)γ/οικ. 34029 
κοινή υπουργική απόφαση (ΦΕΚ 1163/τ.Β΄/10-04-2012).
Τη Μη Ανανέωση Πιστοποίησης, του κάτωθι Ν.Π.Ι.Δ. ως 
φορέα παροχής υπηρεσιών Δευτεροβάθμιας Κοινωνικής 
Φροντίδας μη κερδοσκοπικού χαρακτήρα:
- Κέντρο Φιλοξενίας άρρωστου παιδιού και οικογένει-
ας «ηλιαχτίδα», με δ.τ. «ηλιαχτίδα».
Διότι, η δομή φιλοξενίας στεγάζεται στον 2ο όροφο κτι-
ρίου, το οποίο δεν διαθέτει αναβατόριο ή ανελκυστήρα 
και κατά συνέπεια δεν είναι «φιλικό» για τα φιλοξενούμενα 
παιδιά με χρόνια προβλήματα υγείας (όπως για παράδειγμα 
παιδιά που πάσχουν από καρδιακή ή νεφρική ανεπάρκεια).
Οι ως άνω φορείς δύνανται να υποβάλουν εκ νέου 
αίτηση πιστοποίησης μετά την πάροδο δυο (2) μηνών 
από την έκδοση της τελικής απορριπτικής απόφασης.
Η απόφαση αυτή να δημοσιευθεί στην Εφημερίδα της 
Κυβερνήσεως.
  Αθήνα, 1 Δεκεμβρίου 2017 
Η Αναπληρώτρια Υπουργός 
ΘΕΑΝΩ ΦΩΤΙΟΥ
Ι
(3)
    Αριθμ. Β2.α./Γ.Π.72501 
Αύξηση ύψους πάγιας προκαταβολής της Διοίκη-
σης της 6ης Υγειονομικής Περιφέρειας (Υ.ΠΕ.) Πε-
λοποννήσου, Ιόνιων Νήσων, Ηπείρου και Δυτικής 
Ελλάδας, επανακαθορισμός του είδους και του πο-
σοστού των δαπανών που πληρώνονται από αυτή.
ΟΙ ΥΠΟΥΡΓΟΙ   ΟΙΚΟΝΟΜΙΚΩΝ - ΥΓΕΙΑΣ
  Έχοντας υπόψη:
1. Τις διατάξεις:
α. Του άρθρο 25, του ν.δ. 496/1974 «Περί Λογιστικού 
Ν.Π.Δ.Δ.» όπως έχει τροποποιηθεί, συμπληρωθεί και 
ισχύει (ΦΕΚ 204 Α΄).
148
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Β’ 15/11.01.2018
β. Του ν. 3329/2005 «Εθνικό Σύστημα Υγείας και Κοι-
νωνικής Αλληλεγγύης και λοιπές διατάξεις» (ΦΕΚ 81 Α΄).
γ. Του ν. 3527/2007 «Κύρωση συμβάσεων υπέρ νο-
μικών προσώπων εποπτευόμενων από το Υπουργείο 
Υγείας και Κοινωνικής Αλληλεγγύης και λοιπές διατάξεις» 
(ΦΕΚ 25 Α΄).
δ. Του  ν.  4238/2014  «Πρωτοβάθμιο  Εθνικό  Δίκτυο 
Υγείας (Π.Ε.Δ.Υ.), αλλαγή σκοπού ΕΟΠΥΥ και λοιπές δια-
τάξεις» (ΦΕΚ 38 Α΄).
ε. Του αριθμ. 48 και 90, του π.δ. 63/2005 «Κωδικοποί-
ηση της νομοθεσίας για την Κυβέρνηση και τα Κυβερ-
νητικά Όργανα» (ΦΕΚ 98 Α΄).
στ.  Του  π.δ.  24/2015  «Σύσταση  και  μετονομασία 
Υπουργείων, μεταφορά της Γενικής Γραμματείας Κοι-
νωνικών Ασφαλίσεων» (ΦΕΚ 20Α΄).
ζ. Του  π.δ.  73/2015  «Διορισμός  Αντιπροέδρου  της 
Κυβέρνησης, Υπουργών, Αναπληρωτών Υπουργών και 
Υφυπουργών» (ΦΕΚ 116 Α΄).
2. Την αριθμ. Υ29/8.10.2015 απόφαση του Πρωθυ-
πουργού «περί ανάθεσης αρμοδιοτήτων στον Αναπλη-
ρωτή Υπουργό Οικονομικών Γ. Χουλιαράκη» (ΦΕΚ 2168/
Β΄/2015).
3. Την αριθμ. ΔΥ5γ/Γ.Π.26234/11-12-2001 (ΦΕΚ 1759/
Β/2001) κοινή απόφαση των Υπουργών Οικονομικών και 
Υγείας και Πρόνοιας με θέμα: «Σύσταση πάγιας προκα-
ταβολής στο ΠΕ.Σ.Υ. Δυτικής Ελλάδας».
4. Την αριθμ. 3856/26-09-2017 - 2η ορθή επανάλη-
ψη- απόφαση του Διοικητή της 6ης Υγειονομικής Περι-
φέρειας (Υ.ΠΕ.) Πελοποννήσου, Ιόνιων Νήσων, Ηπείρου 
και Δυτικής Ελλάδας με την οποία εγκρίνεται η αύξηση 
του ποσού της Πάγιας Προκαταβολής της Διοίκησης 
της 6ης Υγειονομικής Περιφέρειας (Υ.ΠΕ.) Πελοποννή-
σου, Ιόνιων Νήσων, Ηπείρου και Δυτικής Ελλάδας (ΑΔΑ 
73ΙΒ469ΗΔΜ-ΩΒ7).
5. Το αριθμ. πρωτ. 25021/22-06-2017 έγγραφο της Δι-
οίκησης της 6ης Υγειονομικής Περιφέρειας (Υ.ΠΕ.) Πελο-
ποννήσου, Ιονίων Νήσων, Ηπείρου και Δυτικής Ελλάδας.
6. Τις συνθήκες λειτουργίας της Διοίκησης της 6ης 
Υγειονομικής Περιφέρειας(Υ.ΠΕ.) Πελοποννήσου, Ιονίων 
Νήσων, Ηπείρου και Δυτικής Ελλάδας.
7. Το γεγονός ότι δεν προκαλείται περαιτέρω δαπάνη 
σε βάρος του Κρατικού Προϋπολογισμού και του Προϋ-
πολογισμού της Διοίκησης της 6ης Υγειονομικής Περιφέ-
ρειας(Υ.ΠΕ.) Πελοποννήσου, Ιονίων Νήσων, Ηπείρου και 
Δυτικής Ελλάδας με την απόφαση αυτή, αποφασίζουμε:
Άρθρο 1
Αύξηση πάγιας προκαταβολής
Αυξάνεται το ύψος της πάγιας προκαταβολής της Δι-
οίκησης της 6ης Υγειονομικής Περιφέρειας(Υ.ΠΕ.) Πελο-
ποννήσου, Ιονίων Νήσων, Ηπείρου και Δυτικής Ελλάδας 
από πέντε χιλιάδες οκτακόσια εξήντα εννέα ευρώ και 
σαράντα ένα λεπτά (5.869,41) σε πενήντα χιλιάδες ευρώ 
(50.000,00 €).
Άρθρο 2 
Καθορισμός του είδους και του ποσοστού των 
δαπανών που πληρώνονται από την πάγια προ-
καταβολή
Το είδος και το ποσοστό των δαπανών κατά Κωδικό 
Αριθμό Εξόδου (Κ.Α.Ε.) που πληρώνονται από την πάγια 
προκαταβολή της Διοίκησης της 6ης Υγειονομικής Περι-
φέρειας (Υ.ΠΕ.) Πελοποννήσου, Ιονίων Νήσων, Ηπείρου 
και Δυτικής Ελλάδας, καθορίζεται ως εξής:
ΠΙΝΑΚΑΣ ΠΑΓΙΑΣ ΠΡΟΚΑΤΑΒΟΛΗΣ
ΚΑΕ
ΟΝΟΜΑΣΙΑ - ΠΕΡΙΓΡΑΦΗ ΔΑΠΑΝΗΣ
0844 Δαπάνες εκκενώσεως βόθρων
0863
Συντήρηση και επισκευή κτιρίων
Συντήρηση και επισκευή λοιπών
μονίμων εγκαταστάσεων
Συντήρηση και επισκευή
μεταφορικών μέσων ξηράς
Συντήρηση και επισκευή λοιπών
μηχανημάτων
Συντήρηση και επισκευή λοιπού
εξοπλισμού
0879
0881
0887
0889
1413
 1611
1292 Προμήθεια ηλεκτρικών λαμπτήρων
Προμήθεια ειδών συντήρησης και 
επισκευής κτιρίων γενικά
Προμήθεια υγρών καυσίμων και
λιπαντικών
Προμήθεια φωτογραφικού και
φωτοτυπικού υλικού
Διάφορες προμήθειες που δεν
κατονομάζονται
1731
1899
ΠΟΣΟΣΤΟ 
%
12,34%
12,00%
10,77%
12,41%
4,44%
7,69%
12,50%
6,67%
1,20%
1,25%
12,45%
Άρθρο 3
Η παρ. 2 της απόφασης ΔΥ5γ/Γ.Π. 26234/11-12-2001 
(ΦΕΚ 1759/Β΄/2001) καταργείται ως προς τους Κωδικούς 
Αριθμούς Εξόδων (Κ.Α.Ε.).
Άρθρο 4
Έναρξη ισχύος
Η ισχύς της παρούσας απόφασης αρχίζει από τη δημο-
σίευσή της στην Εφημερίδα της Κυβερνήσεως.
Η απόφαση αυτή να δημοσιευθεί στην Εφημερίδα της 
Κυβερνήσεως.
  Αθήνα, 12 Δεκεμβρίου 2017
Οι Υπουργοί
Αναπληρωτής Υπουργός
Οικονομικών 
ΓΕΩΡΓΙΟΣ ΧΟΥΛΙΑΡΑΚΗΣ 
Υγείας
ΑΝΔΡΕΑΣ ΞΑΝΘΟΣ  
Καποδιστρίου 34, Τ.Κ. 104 32, Αθήνα 
Τηλ. Κέντρο 210 5279000
Κείμενα προς δημοσίευση:   webmaster.et@et.gr
*02000151101180004*

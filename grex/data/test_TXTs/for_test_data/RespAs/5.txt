E
ΕΦΗΜΕΡΙ∆Α
ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ∆ΗΜΟΚΡΑΤΙΑΣ
1959
4 Αυγούστου 2017
ΤΕΥΧΟΣ  ΠΡΩΤΟ
Αρ. Φύλλου 114
NOMOΣ ΥΠ’ ΑΡΙΘΜ. 4485 
Οργάνωση και λειτουργία της ανώτατης εκπαί-
δευσης, ρυθμίσεις για την έρευνα και άλλες δι-
ατάξεις.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΜΕΡΟΣ ΠΡΩΤΟ
ΚΕΦΑΛΑΙΟ Α΄
ΓΕΝΙΚΕΣ ΑΡΧΕΣ
Άρθρο 1
Διάρθρωση της ανώτατης εκπαίδευσης - 
Νομική μορφή των Α.Ε.Ι.
1. Η ανώτατη εκπαίδευση παρέχεται από τα Ανώτα-
τα Εκπαιδευτικά Ιδρύματα (Α.Ε.Ι.). Τα Α.Ε.Ι. είναι νομικά 
πρόσωπα δημοσίου δικαίου πλήρως αυτοδιοικούμενα 
και τελούν υπό την εποπτεία του Υπουργού Παιδείας, 
Έρευνας και Θρησκευμάτων.
2. Η ανώτατη εκπαίδευση αποτελείται από δύο διακρι-
τούς παράλληλους τομείς:
α) τον πανεπιστημιακό τομέα, που περιλαμβάνει τα Πανε-
πιστήμια, τα Πολυτεχνεία και την Ανώτατη Σχολή Καλών Τε-
χνών, τα οποία στο εξής αναφέρονται ως «Πανεπιστήμια»,
β) τον τεχνολογικό τομέα, που περιλαμβάνει τα Τεχνο-
λογικά Εκπαιδευτικά Ιδρύματα (Τ.Ε.Ι.) και την Ανώτατη 
Σχολή  Παιδαγωγικής  και Τεχνολογικής  Εκπαίδευσης 
(Α.Σ.ΠΑΙ.Τ.Ε.), τα οποία στο εξής αναφέρονται ως «Τ.Ε.Ι.».
3. Με απόφαση του Υπουργού Παιδείας, Έρευνας και 
Θρησκευμάτων, η οποία εκδίδεται ύστερα από σύμφωνη 
γνώμη της Συγκλήτου του οικείου Ιδρύματος και γνώμη 
του Εθνικού Συμβουλίου Εκπαίδευσης και Ανάπτυξης 
Ανθρωπίνου Δυναμικού (Ε.Σ.Ε.Κ.Α.Α.Δ.) και δημοσιεύεται 
στην Εφημερίδα της Κυβερνήσεως, μπορεί να οργανώ-
νονται στα Α.Ε.Ι. διετή προγράμματα επαγγελματικής 
εκπαίδευσης για αποφοίτους των Επαγγελματικών Λυ-
κείων (ΕΠΑ.Λ.), τα οποία παρέχουν διπλώματα επιπέδου 
5 του Εθνικού και Ευρωπαϊκού Πλαισίου Προσόντων.
Άρθρο 2
Ορισμοί
Για την εφαρμογή του παρόντος νόμου, νοούνται ως: 
α) «Φοιτητές»: οι φοιτητές των Πανεπιστημίων και των 
Τ.Ε.Ι.. Προπτυχιακοί φοιτητές είναι οι φοιτητές που παρα-
κολουθούν τον πρώτο κύκλο σπουδών, μεταπτυχιακοί 
φοιτητές είναι εκείνοι που παρακολουθούν τον δεύτερο 
κύκλο σπουδών και υποψήφιοι διδάκτορες εκείνοι που 
παρακολουθούν τον τρίτο κύκλο σπουδών. 
β) «Φοιτητές με δικαίωμα συμμετοχής»: οι φοιτητές 
που έχουν δικαίωμα συμμετοχής στα εκλεκτορικά σώμα-
τα για την εκλογή οργάνων διοίκησης Α.Ε.Ι. και εκλογής 
τους στα όργανα αυτά. Το δικαίωμα αυτό έχουν: αα) οι 
προπτυχιακοί φοιτητές των οποίων η διάρκεια φοίτησης 
δεν έχει υπερβεί τη διάρκεια των εξαμήνων που απαι-
τούνται για τη λήψη του τίτλου σπουδών, σύμφωνα με 
το ενδεικτικό πρόγραμμα σπουδών, προσαυξανόμενη 
κατά τέσσερα (4) εξάμηνα, ββ) οι μεταπτυχιακοί φοιτη-
τές των οποίων η διάρκεια φοίτησης δεν έχει υπερβεί 
τη διάρκεια του ενδεικτικού προγράμματος του δεύτε-
ρου κύκλου σπουδών, και γγ) οι υποψήφιοι διδάκτορες 
που διανύουν τα πέντε (5) πρώτα έτη του τρίτου κύκλου 
σπουδών. Για τους φοιτητές μερικής φοίτησης ο χρόνος 
αυτός είναι διπλάσιος του ενδεικτικού χρόνου για την 
ολοκλήρωση του προγράμματος σπουδών που παρα-
κολουθούν.
γ) «Σύγκλητος»: η Σύγκλητος Πανεπιστημίου και η Σύ-
γκλητος Τ.Ε.Ι..
δ) «Πρυτανικό Συμβούλιο»: το Πρυτανικό Συμβούλιο 
Πανεπιστημίου και το Πρυτανικό Συμβούλιο Τ.Ε.Ι..
ε) «Πρύτανης»: ο Πρύτανης Πανεπιστημίου και ο Πρύ-
τανης Τ.Ε.Ι..
στ) «Αντιπρύτανης»: ο Αντιπρύτανης Πανεπιστημίου 
και ο Αντιπρύτανης Τ.Ε.Ι..
ζ) «Κοσμητεία»: η Κοσμητεία Σχολής Πανεπιστημίου 
και η Κοσμητεία Σχολής Τ.Ε.Ι.. 
η) «Κοσμήτορας»: ο Κοσμήτορας Σχολής Πανεπιστη-
μίου και ο Κοσμήτορας Σχολής Τ.Ε.Ι..
θ) «Πρόεδρος Τμήματος»: ο Πρόεδρος Τμήματος Πα-
νεπιστημίου και ο Πρόεδρος Τμήματος Τ.Ε.Ι..
ι) «Διευθυντής Τομέα»: ο Διευθυντής Τομέα Πανεπι-
στημίου και ο Διευθυντής Τομέα Τ.Ε.Ι..
ια) «μέλη Δ.Ε.Π.»: το Διδακτικό Ερευνητικό Προσωπικό 
των Α.Ε.Ι. το οποίο αποτελείται από καθηγητές πρώτης 
βαθμίδας, αναπληρωτές καθηγητές, επίκουρους καθη-
γητές και υπηρετούντες λέκτορες. Ως υπηρετούντες 
λέκτορες νοούνται οι υπηρετούντες κατά την έναρξη 
ισχύος του παρόντος νόμου λέκτορες Πανεπιστημίων και 
καθηγητές εφαρμογών Τ.Ε.Ι.. Η αρχαιότητα μέλους Δ.Ε.Π. 
ανά βαθμίδα προσδιορίζεται με βάση την ημερομηνία 
1960
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δημοσίευσης της πράξης διορισμού στην οικεία βαθμίδα 
μέλους Δ.Ε.Π. Α.Ε.Ι..
ιβ) «Τίτλος σπουδών»: το πτυχίο ή το δίπλωμα που απο-
νέμεται ύστερα από την επιτυχή ολοκλήρωση οποιου-
δήποτε από τους τρεις κύκλους σπουδών.
Άρθρο 3
Ακαδημαϊκές ελευθερίες
1. Στα Α.Ε.Ι. κατοχυρώνεται η ακαδημαϊκή ελευθερία 
στην έρευνα και στη διδασκαλία, καθώς και η ελεύθερη 
έκφραση και διακίνηση των ιδεών. Το ακαδημαϊκό άσυλο 
αναγνωρίζεται για την κατοχύρωση των δημοκρατικών 
αξιών, των ακαδημαϊκών ελευθεριών στην έρευνα και 
στη διδασκαλία, την ελεύθερη διακίνηση των ιδεών, την 
προστασία του δικαιώματος στη γνώση και τη μάθηση 
έναντι οποιουδήποτε επιχειρεί να το καταλύσει.
2. Επέμβαση δημόσιας δύναμης σε χώρους των Α.Ε.Ι. 
επιτρέπεται αυτεπαγγέλτως σε περιπτώσεις κακουργη-
μάτων, καθώς και εγκλημάτων κατά της ζωής και ύστερα 
από απόφαση του Πρυτανικού Συμβουλίου σε οποια-
δήποτε άλλη περίπτωση. Οι ανωτέρω περιορισμοί δεν 
ισχύουν για επεμβάσεις του Πυροσβεστικού Σώματος 
και επεμβάσεις σε περιπτώσεις τροχαίων ατυχημάτων.
Άρθρο 4
Αποστολή των Α.Ε.Ι.
1. Τα Α.Ε.Ι. έχουν ως αποστολή:
α) να παράγουν και να μεταδίδουν τη γνώση με την 
έρευνα και τη διδασκαλία, να προετοιμάζουν τους φοιτη-
τές για την εφαρμογή της και να καλλιεργούν τις τέχνες 
και τον πολιτισμό,
β) να συμβάλουν στη διά βίου μάθηση με σύγχρονες 
μεθόδους διδασκαλίας, περιλαμβανομένης και της διδα-
σκαλίας από απόσταση, με βάση την επιστημονική και 
τεχνολογική έρευνα στο ανώτερο επίπεδο ποιότητας 
σύμφωνα με τα διεθνώς αναγνωρισμένα κριτήρια,
γ) να αναπτύσσουν την κριτική ικανότητα και τις δε-
ξιότητες των φοιτητών, να διαμορφώνουν τις απαραί-
τητες συνθήκες για την ανάδειξη νέων ερευνητών και 
να παρέχουν τις απαραίτητες γνώσεις και εφόδια στους 
αποφοίτους τους για την επιστημονική και επαγγελμα-
τική τους σταδιοδρομία,
δ) να ανταποκρίνονται στις αναπτυξιακές ανάγκες 
της χώρας, να προωθούν τη διάχυση της γνώσης και 
την ανάπτυξη των τεχνών, την αξιοποίηση των αποτε-
λεσμάτων της έρευνας, καθώς και την καινοτομία, με 
προσήλωση στις αρχές της επιστημονικής δεοντολογίας, 
της βιώσιμης ανάπτυξης και της κοινωνικής συνοχής, 
καθώς και να συμβάλουν στο εθνικό σχέδιο για την πα-
ραγωγική ανασυγκρότηση της χώρας στην κατεύθυνση 
της αειφορίας,
ε) να προωθούν τη συνεργασία με άλλα εκπαιδευτικά 
Ιδρύματα και ερευνητικούς φορείς στην ημεδαπή και 
στην αλλοδαπή, την αποτελεσματική κινητικότητα του 
εκπαιδευτικού προσωπικού, των φοιτητών και των απο-
φοίτων τους, συμμετέχοντας στην ευρωπαϊκή και στη 
διεθνή ακαδημαϊκή κοινότητα,
στ) να συμβάλουν στη διαμόρφωση υπεύθυνων πολι-
τών, ικανών να ανταποκρίνονται στις απαιτήσεις όλων 
των πεδίων των ανθρώπινων δραστηριοτήτων με επι-
στημονική, επαγγελματική και πολιτιστική επάρκεια και 
υπευθυνότητα και με σεβασμό στις αξίες της κοινωνικής 
δικαιοσύνης, της ελευθερίας, της δημοκρατίας, της κοι-
νωνικής αλληλεγγύης, της ειρήνης και της ισότητας,
ζ) να αναπτύσσουν κοινούς, ανοικτούς πόρους στην 
εκπαίδευση, την έρευνα, την τεχνολογία και τον πολι-
τισμό.
2. Στο πλαίσιο της εκπαιδευτικής αποστολής τους, τα 
Α.Ε.Ι. παρέχουν ποιοτική και ολοκληρωμένη εκπαίδευ-
ση, σύμφωνα με τις τάσεις της σύγχρονης επιστήμης, 
της τεχνολογίας και των τεχνών, καθώς και της διεθνούς 
επιστημονικής πρακτικής. Στο πλαίσιο αυτό, τα Τ.Ε.Ι. εστι-
άζουν στις εφαρμογές των σύγχρονων επιστημών, της 
τεχνολογίας και των τεχνών συνδυάζοντας την ανάπτυ-
ξη του κατάλληλου θεωρητικού υποβάθρου σπουδών 
με την υψηλού επιπέδου εργαστηριακή και πρακτική 
άσκηση. 
3. Για την εκπλήρωση της αποστολής τους, τα Ιδρύμα-
τα οργανώνονται και λειτουργούν με κανόνες και πρακτι-
κές που διασφαλίζουν την τήρηση και προάσπιση ιδίως 
των αρχών: 
α) της ελευθερίας στην έρευνα και τη διδασκαλία, 
β) της ερευνητικής και επιστημονικής δεοντολογίας, 
γ) της ποιότητας της εκπαίδευσης,
δ) της ποιότητας των υπηρεσιών τους, της αποτελε-
σματικότητας και αποδοτικότητας στη διαχείριση του 
προσωπικού, των πόρων και των υποδομών τους,
ε) της διαφάνειας στο σύνολο των δραστηριοτήτων 
τους,
στ)  της  αμεροληψίας  των  οργάνων  τους  κατά  την 
άσκηση του έργου τους και κατά τη λήψη ατομικών και 
συλλογικών αποφάσεων, 
ζ) της αξιοκρατίας στην επιλογή και εξέλιξη του προ-
σωπικού τους,
η) της ίσης μεταχείρισης μεταξύ των φύλων και του 
σεβασμού κάθε διαφορετικότητας.
4. Οι ειδικότερες αρχές και κανόνες λειτουργίας, η ορ-
γάνωση και οι επιμέρους στόχοι κάθε Ιδρύματος, μέσα 
στο πλαίσιο που καθορίζει ο παρών νόμος, ορίζονται με 
τον Οργανισμό και τον Εσωτερικό Κανονισμό λειτουργί-
ας του, σύμφωνα με τα άρθρα 7 και 8, αντίστοιχα. 
Άρθρο 5
Ίδρυση, συγχώνευση, κατάτμηση, 
μετονομασία, κατάργηση και μεταβολή 
έδρας Α.Ε.Ι. - Παραρτήματα Α.Ε.Ι.
1. Με προεδρικό διάταγμα που εκδίδεται με πρόταση 
των Υπουργών Παιδείας, Έρευνας και Θρησκευμάτων, 
Οικονομικών και Διοικητικής Ανασυγκρότησης, ιδρύο-
νται, συγχωνεύονται, κατατέμνονται, μετονομάζονται και 
καταργούνται Α.Ε.Ι. και μεταβάλλεται η έδρα τους, όταν:
α) είναι αναγκαίο για την εξυπηρέτηση συγκεκριμένων 
αναγκών για την ανάπτυξη της ανώτατης εκπαίδευσης ή 
για την καλλιέργεια νέων επιστημονικών, καλλιτεχνικών 
και τεχνικών πεδίων ή πεδίων διεπιστημονικού χαρακτή-
ρα, που κρίνονται απαραίτητα για την οικονομική και 
κοινωνική ανάπτυξη της χώρας και δεν καλύπτονται με 
επάρκεια από τα Α.Ε.Ι. που λειτουργούν ή 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1961
β) επιβάλλεται από τον δυσανάλογα μεγάλο ή μικρό 
ετήσιο αριθμό φοιτητών ή αποφοίτων ανά μέλος Δ.Ε.Π. 
σε ένα Α.Ε.Ι. ή
γ) η λειτουργία μεμονωμένων Α.Ε.Ι. όχι μόνο δεν δι-
καιολογείται επιστημονικά αλλά, αντιθέτως, δυσχεραίνει 
την έρευνα και τη διδασκαλία στα αντίστοιχα γνωστικά 
πεδία ή
δ) συνάδει με τις οικονομικές και κοινωνικές αναπτυ-
ξιακές ανάγκες και τις δυνατότητες της χώρας ή μιας 
συγκεκριμένης περιφέρειας. 
2. Για την έκδοση του προεδρικού διατάγματος της 
παραγράφου 1 απαιτείται σύμφωνη γνώμη της Συγκλή-
του των οικείων Ιδρυμάτων, εκτός από την περίπτωση 
ίδρυσης νέου Α.Ε.Ι. και γνώμη της Αρχής Διασφάλισης και 
Πιστοποίησης της Ποιότητας στην Ανώτατη Εκπαίδευση 
(Α.ΔΙ.Π.) και του Ε.Σ.Ε.Κ.Α.Α.Δ., ως προς τη συνδρομή των 
προϋποθέσεων της παραγράφου 1. 
Η Σύγκλητος, η Α.ΔΙ.Π. και το Ε.Σ.Ε.Κ.Α.Α.Δ. υποβάλ-
λουν τη γνώμη τους μέσα σε τριάντα (30) ημέρες από την 
παραλαβή ερωτήματος που τους απευθύνει ο Υπουργός 
Παιδείας, Έρευνας και Θρησκευμάτων. Για εξαιρετικούς 
λόγους, ιδίως για την υποβολή διευκρινιστικών ερω-
τημάτων από τα γνωμοδοτούντα όργανα, η ανωτέρω 
προθεσμία μπορεί να παρατείνεται από τον Υπουργό 
Παιδείας, Έρευνας και Θρησκευμάτων μία μόνο φορά 
για επτά (7) εργάσιμες ημέρες. Περαιτέρω παράταση 
της προθεσμίας αποκλείεται.
3. Με το προεδρικό διάταγμα της παραγράφου 1 ρυθ-
μίζονται θέματα που συνδέονται με την ίδρυση, συγχώ-
νευση, κατάτμηση, μετονομασία, μεταβολή έδρας ή κα-
τάργηση Α.Ε.Ι., όπως ιδίως τα σχετικά με την προσωρινή 
διοίκηση των μη αυτοδύναμων Α.Ε.Ι. από Διοικούσα Επι-
τροπή και την πλήρωση των πρώτων θέσεων των μελών 
Δ.Ε.Π., την κατανομή και την ένταξη φοιτητών και προ-
σωπικού, το χρόνο έναρξης της λειτουργίας των νέων 
Ιδρυμάτων, την προθεσμία έκδοσης του Οργανισμού και 
του Εσωτερικού Κανονισμού τους, τον παρεχόμενο τίτλο 
σπουδών και τα θέματα αντιστοιχίας και επαγγελματικών 
προσόντων των παλαιών και νέων πτυχίων. 
4. Τα Α.Ε.Ι. που προκύπτουν από συγχώνευση υπει-
σέρχονται αυτοδικαίως, από το χρόνο που ορίζεται στο 
οικείο προεδρικό διάταγμα και χωρίς άλλη διατύπωση 
σε όλα τα ενοχικά και εμπράγματα δικαιώματα, αφού 
τηρηθούν οι διατυπώσεις δημοσιότητας για τα ακίνη-
τα, και σε όλες τις υποχρεώσεις των συγχωνευόμενων 
Ιδρυμάτων. Οι εκκρεμείς δίκες συνεχίζονται αυτοδικαίως 
από το νέο Α.Ε.Ι., χωρίς να απαιτείται ειδική διαδικαστική 
πράξη συνέχισης για καθεμία από αυτές. Στα Α.Ε.Ι. που 
προκύπτουν από συγχώνευση, η Σύγκλητος του νέου 
Α.Ε.Ι. είναι το αρμόδιο όργανο για την έγκριση του ετήσι-
ου τακτικού οικονομικού προϋπολογισμού και των τρο-
ποποιήσεών του, του τελικού οικονομικού απολογισμού 
του Ιδρύματος, καθώς και του προγράμματος δημοσίων 
επενδύσεων που αφορά στο Ίδρυμα. 
5. Παραρτήματα των Α.Ε.Ι. μπορεί να ιδρύονται σε άλ-
λες χώρες σύμφωνα με τους όρους και τις προϋποθέσεις 
κατά τους οποίους ιδρύεται μια Σχολή σε ίδρυμα της 
ημεδαπής, καθώς και τη διαδικασία και τους όρους που 
ισχύουν για την ίδρυση αντίστοιχης ακαδημαϊκής δομής 
στην άλλη χώρα. 
Άρθρο 6
Αυτοδυναμία Α.Ε.Ι.
Τα μη αυτοδύναμα Α.Ε.Ι., τα οποία διοικούνται από 
Διοικούσα Επιτροπή, αποκτούν αυτοδυναμία μόλις λει-
τουργήσουν αυτοδύναμα δύο (2) Σχολές τους, σύμφωνα 
με τα οριζόμενα στο άρθρο 11. Το αργότερο μέσα σε 
ένα μήνα από την απόκτηση της αυτοδυναμίας, κινείται 
από τον Πρόεδρο της Διοικούσας Επιτροπής η διαδικα-
σία εκλογής Πρύτανη και Αντιπρυτάνεων και συγκρό-
τησης της Συγκλήτου. Με την εκλογή του Πρύτανη και 
των Αντιπρυτάνεων και τη συγκρότηση της Συγκλήτου 
λήγει αυτοδικαίως η θητεία των μελών της Διοικούσας 
Επιτροπής και παύουν να ισχύουν οι περί αυτής διατά-
ξεις. Με απόφαση του Υπουργού Παιδείας, Έρευνας και 
Θρησκευμάτων, η οποία δημοσιεύεται στην Εφημερίδα 
της Κυβερνήσεως, διαπιστώνεται η πλήρωση των προϋ-
ποθέσεων αυτοδυναμίας, καθώς και η λήξη της θητείας 
των μελών της Διοικούσας Επιτροπής.
ΚΕΦΑΛΑΙΟ Β΄
ΚΑΝΟΝΙΣΤΙΚΟ ΠΛΑΙΣΙΟ 
ΑΥΤΟΔΙΟΙΚΗΣΗΣ ΤΩΝ Α.Ε.Ι.
Άρθρο 7
Οργανισμός
1. Με προεδρικό διάταγμα, που εκδίδεται με πρόταση 
των Υπουργών Παιδείας, Έρευνας και Θρησκευμάτων, 
Οικονομικών και Διοικητικής Ανασυγκρότησης, εγκρί-
νεται ο Οργανισμός κάθε Α.Ε.Ι., ύστερα από πρόταση 
της Συγκλήτου.
2. Με τον Οργανισμό, ρυθμίζονται τα θέματα της ορ-
γανωτικής δομής και λειτουργίας του οικείου Α.Ε.Ι. και, 
ιδίως, τα εξής: 
α) Η οργάνωση των ακαδημαϊκών, διοικητικών και 
οικονομικών δομών του Ιδρύματος.
β)  Η  οργάνωση  των  διοικητικών  υπηρεσιών  του 
Ιδρύματος σύμφωνα με το άρθρο 54 του ν. 4178/2013 
(Α΄ 174).
γ) Η σύσταση, ιδίως, των παρακάτω υπηρεσιών του 
Ιδρύματος και η ρύθμιση θεμάτων που αφορούν στην 
εποπτεία, στη διοίκηση, στη διάρθρωση και στη λει-
τουργία:
αα. υπηρεσίας πληροφόρησης για ζητήματα σταδι-
οδρομίας, καθώς και υπηρεσία συμβουλευτικής στα-
διοδρομίας, για την υποστήριξη φοιτητών, στην οποία 
μέλη Δ.Ε.Π. ασκούν καθήκοντα συμβούλων σπουδών, 
παρακολουθώντας ταυτόχρονα την περαιτέρω επαγ-
γελματική αποκατάσταση των αποφοίτων,
ββ. υπηρεσίας προστασίας και ασφάλειας των φοιτη-
τών, του προσωπικού και της περιουσίας του Ιδρύματος,
γγ. υπηρεσίας υποστήριξης και διασφάλισης της προ-
σβασιμότητας των φοιτητών και του προσωπικού του 
Ιδρύματος με ειδικές ανάγκες, 
δδ. νομικής υπηρεσίας, 
εε. υπηρεσίας αρμόδιας για την παρακολούθηση της 
ορθής εκτέλεσης των κάθε είδους και αντικειμένου συμ-
βάσεων που καταρτίζει το Ίδρυμα,
στστ. υπηρεσίας εσωτερικού ελέγχου του Ιδρύματος 
και
ζζ. τεχνικής υπηρεσίας.
1962
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δ) Η σύσταση και συγκρότηση τεχνικού και οικονομι-
κού συμβουλίου και η ρύθμιση θεμάτων που αφορούν 
στην εποπτεία, στη διοίκηση, στη διάρθρωση και στη 
λειτουργία τους.
ε) Η σύσταση και συγκρότηση αυτοτελούς γραφείου 
με την επωνυμία «Συνήγορος του φοιτητή» και η ρύθμι-
ση θεμάτων που αφορούν την οργάνωση και λειτουργία 
του.
στ) Η σύσταση και συγκρότηση επιτροπών και η ρύθμι-
ση θεμάτων που αφορούν στην εποπτεία, στη σύνθεση, 
στις αρμοδιότητες και στους κανόνες λειτουργίας τους.
ζ) Η σύσταση και η κατάργηση θέσεων μελών Δ.Ε.Π. 
και θέσεων Ειδικού Εκπαιδευτικού Προσωπικού (Ε.Ε.Π.), 
Εργαστηριακού Διδακτικού Προσωπικού (Ε.ΔΙ.Π.) και Ει-
δικού Τεχνικού Εργαστηριακού Προσωπικού (Ε.Τ.Ε.Π.).
η) Ο ελάχιστος αριθμός μελών Δ.Ε.Π. που πρέπει να 
υπηρετούν στο Τμήμα προκειμένου να συσταθούν Το-
μείς και τα κριτήρια σύστασής τους.
θ) Τα θέματα που ειδικότερα ορίζονται με τις διατάξεις 
του παρόντος νόμου. 
3. Η πρόταση της Συγκλήτου σύμφωνα με την παρά-
γραφο 1 υποβάλλεται στον Υπουργό Παιδείας, Έρευνας 
και Θρησκευμάτων μέσα σε δώδεκα (12) μήνες από την 
έναρξη ισχύος του παρόντος νόμου. 
Άρθρο 8
Εσωτερικός Κανονισμός
1. Με απόφαση της Συγκλήτου, που εκδίδεται ύστερα 
από εισήγηση του Πρύτανη και γνώμη του Πρυτανικού 
Συμβουλίου και δημοσιεύεται στην Εφημερίδα της Κυ-
βερνήσεως, εγκρίνεται ο Εσωτερικός Κανονισμός κάθε 
Α.Ε.Ι.. 
2. Με τον Εσωτερικό Κανονισμό ρυθμίζονται θέματα 
εσωτερικής λειτουργίας του οικείου Α.Ε.Ι. και ιδίως τα 
εξής: 
α) Η οργάνωση των σπουδών ανά Τμήμα όπως ιδίως:
αα. ο απαιτούμενος αριθμός μαθημάτων για τη χορή-
γηση τίτλου σπουδών βάσει του αντίστοιχου προγράμ-
ματος σπουδών και η δυνατότητα παροχής επιλεγόμε-
νων μαθημάτων σε ξένη γλώσσα, 
ββ. η αλληλεξάρτηση των μαθημάτων και τον τρόπο 
αναπλήρωσής τους, 
γγ. η ποσοστιαία αναλογία μεταξύ υποχρεωτικών και 
επιλεγόμενων μαθημάτων στο πρόγραμμα σπουδών, 
δδ. οι προϋποθέσεις συμμετοχής των φοιτητών στις 
εξεταστικές περιόδους, η διάρκεια των εξεταστικών πε-
ριόδων και οι όροι και η διαδικασία επανεξέτασης των 
φοιτητών, 
εε. ο ειδικότερος τρόπος και η διαδικασία εξετάσεων 
και άλλων μεθόδων αξιολόγησης των φοιτητών.
β) Ο τρόπος αξιολόγησης, από τους φοιτητές, του δι-
δακτικού έργου των μελών Δ.Ε.Π. και των μελών Ε.Ε.Π., 
Ε.ΔΙ.Π. και Ε.Τ.Ε.Π..
γ) Ο τύπος των τίτλων σπουδών ανά Τμήμα και η δια-
δικασία ορκωμοσίας των πτυχιούχων. Στην περίπτωση 
των Εισαγωγικών Κατευθύνσεων, δηλωτικό στοιχείο του 
παρεχόμενου τίτλου σπουδών αποτελεί ο τίτλος της Κα-
τεύθυνσης.
δ) Οι όροι και οι προϋποθέσεις κατάταξης των πτυχι-
ούχων Α.Ε.Ι. σε Τμήμα του Ιδρύματος, τα εξεταζόμενα 
μαθήματα, το εξάμηνο κατάταξης, σύμφωνα με τα όσα 
ειδικότερα ορίζονται στο άρθρο 15 του ν. 3404/2005 
(Α΄ 260), καθώς και κάθε άλλο θέμα σχετικό με τη διαδι-
κασία εξετάσεων κατάταξης και τη διαδικασία αναγνώ-
ρισης πιστωτικών μονάδων.
ε) Οι διαδικασίες χορήγησης των κοινωνικών παροχών 
στους φοιτητές, τους κανόνες λειτουργίας των σχετικών 
υπηρεσιών του Ιδρύματος, όπως των υπηρεσιών υγειο-
νομικής περίθαλψης, στέγασης και σίτισης, καθώς και τα 
θέματα που σχετίζονται με την υποστήριξη φοιτητών με 
αναπηρία ή/και ειδικές εκπαιδευτικές ανάγκες και προ-
σωπικού με αναπηρία.
στ) Οι ειδικότεροι όροι και η διαδικασία χορήγησης 
υποτροφιών στους φοιτητές.
ζ) Τα κριτήρια και η διαδικασία απονομής των τίτλων 
του Επίτιμου Διδάκτορα, του Ομότιμου και του Επίτιμου 
Καθηγητή.
η) Οι όροι, οι προϋποθέσεις και ο τρόπος επιβράβευ-
σης των μελών Δ.Ε.Π. για την ενίσχυση του ερευνητικού, 
εκπαιδευτικού και καλλιτεχνικού τους έργου, καθώς και 
για την εν γένει ακαδημαϊκή και κοινωνική προσφορά 
τους.
θ) Τα θέματα επιμόρφωσης και μετεκπαίδευσης του 
προσωπικού του Ιδρύματος.
ι) Η διαδικασία ορισμού και ανάδειξης εκπροσώπων 
των μελών Δ.Ε.Π., των φοιτητών και κάθε είδους προσω-
πικού στα συλλογικά όργανα του Ιδρύματος, όπου στον 
παρόντα δεν ορίζεται.
ια) Οι ειδικότερες λεπτομέρειες για τον τρόπο διεξα-
γωγής των εκλογικών διαδικασιών και κάθε άλλο θέμα 
σχετικό με την ανάδειξη των μονοπρόσωπων και των 
συλλογικών οργάνων του Ιδρύματος.
ιβ) Τα ειδικότερα θέματα λειτουργίας των συλλογικών 
οργάνων, των υπηρεσιών, των συμβουλίων και των επι-
τροπών του Ιδρύματος.
ιγ) Οι προϋποθέσεις λειτουργίας Διοικητικού Συμβου-
λίου σε Τμήμα, σύμφωνα με το άρθρο 22.
ιδ) Οι κανόνες τελετουργικού ή εθιμοτυπικού χαρα-
κτήρα και δημόσιων σχέσεων.
ιε) Η διαδικασία κατάρτισης του ετήσιου απολογισμού.
ιστ) Τα πειθαρχικά παραπτώματα, οι ποινές, τα αρμό-
δια όργανα για τον έλεγχο της τήρησης των θεσπισμένων 
κανόνων από τα μέλη της ακαδημαϊκής κοινότητας, πλην 
των μελών Δ.Ε.Π., των μελών Ε.Ε.Π., Ε.ΔΙ.Π., Ε.Τ.Ε.Π. και του 
διοικητικού προσωπικού, οι ειδικότερες αρμοδιότητες 
των παραπάνω οργάνων και η πειθαρχική διαδικασία.
ιζ) Τα σχετικά με τη συγκρότηση και λειτουργία της 
Επιτροπής Δεοντολογίας, του άρθρου 47.
ιη) Τα ειδικότερα θέματα προστασίας και ασφάλειας 
των φοιτητών, του προσωπικού και της περιουσίας του 
Ιδρύματος, καθώς και οι ειδικότεροι κανόνες για τη συ-
ντήρηση της εν λόγω περιουσίας.
ιθ) Η διαδικασία κατάρτισης, καθώς και οι προϋπο-
θέσεις και η διαδικασία πρότασης αναθεώρησης των 
συμφωνιών προγραμματικού σχεδιασμού που προβλέ-
πονται στο άρθρο 62 του ν. 4009/2011, καθώς και ο τρό-
πος κατάρτισης και έγκρισης του ετήσιου απολογισμού 
της εκτέλεσης των συμφωνιών αυτών.
κ) Οι ειδικότερες προϋποθέσεις και η διαδικασία πρό-
σκλησης επισκεπτών διδασκόντων, καθώς και οι όροι 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1963
απασχόλησης και κάθε σχετικό θέμα, με την επιφύλαξη 
της παραγράφου 5 του άρθρου 36. 
κα) Τα θέματα που ειδικότερα ορίζονται με τις διατά-
ξεις του παρόντος νόμου. 
3. Μέσα σε δώδεκα (12) μήνες από την έναρξη ισχύ-
ος του παρόντος νόμου, η Σύγκλητος του οικείου Α.Ε.Ι. 
λαμβάνει την απόφαση της παραγράφου 1. 
4. Στο πλαίσιο του Εσωτερικού Κανονισμού του οικείου 
Α.Ε.Ι., κάθε Σχολή και Τμήμα μπορεί να καταρτίζει Εσω-
τερικό Κανονισμό Λειτουργίας, ο οποίος εγκρίνεται με 
απόφαση της Συγκλήτου.
ΚΕΦΑΛΑΙΟ Γ΄
ΔΙΑΡΘΡΩΣΗ ΤΩΝ Α.Ε.Ι.
Άρθρο 9
Σχολές, Τμήματα, Τομείς
1. Κάθε Ίδρυμα αποτελείται από Σχολές. Η Σχολή κα-
λύπτει μία ενότητα συγγενών επιστημονικών κλάδων και 
εξασφαλίζει τη διεπιστημονική προσέγγιση, τη μεταξύ 
τους επικοινωνία και τον αναγκαίο, για τη διδασκαλία 
και την έρευνα, συντονισμό τους. Η Σχολή εποπτεύει 
και συντονίζει τη λειτουργία των Τμημάτων, σύμφωνα 
με τον Κανονισμό Σπουδών τους. 
2. Οι Σχολές διαιρούνται σε Τμήματα. Δεν είναι δυνατή 
η ύπαρξη Σχολής με λιγότερα από δύο (2) Τμήματα, εκτός 
από εξαιρετικές περιπτώσεις, όπου η αναγκαιότητα σύ-
στασης Σχολής με ένα (1) Τμήμα αιτιολογείται ειδικά από 
τη Σύγκλητο. Το Τμήμα προάγει την επιστήμη, την τεχνο-
λογία ή τις τέχνες στο αντίστοιχο επιστημονικό πεδίο, 
οργανώνει τη διδασκαλία στο πλαίσιο των προγραμμά-
των σπουδών και εξασφαλίζει τη συνεχή βελτίωση της 
μάθησης σε αυτά. 
3. Τα Τμήματα διαιρούνται σε Τομείς, οι οποίοι συντονί-
ζουν τη διδασκαλία μέρους του γνωστικού αντικειμένου 
του Τμήματος που αντιστοιχεί σε συγκεκριμένο πεδίο ή 
πεδία της επιστήμης. 
Άρθρο 10
Ίδρυση και μεταβολές Σχολής, 
Τμήματος και Τομέα
1. Ίδρυση, κατάργηση, συγχώνευση και κατάτμηση 
Σχολής ή Τμήματος Α.Ε.Ι. πραγματοποιείται με αναλογική 
εφαρμογή των παραγράφων 1 έως και 3 του άρθρου 5.
2. Με απόφαση του Υπουργού Παιδείας, Έρευνας και 
Θρησκευμάτων, η οποία εκδίδεται ύστερα από σύμφωνη 
γνώμη της Συγκλήτου του οικείου Α.Ε.Ι., που παρέχεται 
με αυξημένη πλειοψηφία των 2/3 των μελών της, και 
γνώμη της Α.ΔΙ.Π., στην οποία ο Υπουργός απευθύνει 
ερώτημα, πραγματοποιείται η μετονομασία, μεταβολή 
έδρας Σχολής ή Τμήματος Α.Ε.Ι. ή γνωστικού αντικειμέ-
νου Τμήματος. 
3. Η Α.ΔΙ.Π. υποβάλλει τη γνώμη της μέσα σε τριάντα 
(30) ημέρες από την παραλαβή του σχετικού ερωτή-
ματος. Για εξαιρετικούς λόγους, ιδίως για την υποβολή 
διευκρινιστικών ερωτημάτων από το όργανο που γνω-
μοδοτεί, η ανωτέρω προθεσμία μπορεί να παρατείνεται 
από τον Υπουργό Παιδείας, Έρευνας και Θρησκευμάτων 
για μία μόνο φορά, για επτά (7) εργάσιμες ημέρες. Αν 
παρέλθουν άπρακτες οι προθεσμίες αυτές, η απόφαση 
εκδίδεται χωρίς την παραπάνω γνώμη.
4. Με πράξη του Πρύτανη, που εκδίδεται ύστερα από 
απόφαση της Συγκλήτου του Ιδρύματος μετά από σύμ-
φωνη  γνώμη  της  Συνέλευσης  του  οικείου Τμήματος 
και δημοσιεύεται στην Εφημερίδα της Κυβερνήσεως, 
ιδρύονται, συγχωνεύονται, κατατέμνονται και καταρ-
γούνται Τομείς, αλλάζει η ονομασία τους ή τροποποιείται 
το γνωστικό τους αντικείμενο. Με τον Οργανισμό του 
Ιδρύματος καθορίζονται ο ελάχιστος αριθμός των μελών 
Δ.Ε.Π. που πρέπει να υπηρετούν στο Τμήμα προκειμένου 
να συσταθούν Τομείς και τα κριτήρια σύστασής τους. 
Αμέσως μετά τη σύσταση των Τομέων, η Συνέλευση 
του Τμήματος αποφασίζει για την κατανομή του υπη-
ρετούντος προσωπικού, καθώς και των Εργαστηρίων, 
Κλινικών και λοιπών μονάδων στους Τομείς ή για τη δι-
ατήρησή τους στο Τμήμα. Με απόφαση της Συνέλευσης 
του Τμήματος μπορεί να αλλάξει Τομέα ένα (1) μέλος του 
προσωπικού. Τα μέλη Δ.Ε.Π. είναι δυνατόν, ύστερα από 
απόφαση της Συνέλευσης του Τμήματος, να ασκούν δι-
δακτικό, ερευνητικό, εργαστηριακό ή κλινικό και εν γένει 
επιστημονικό έργο σε περισσότερους από έναν Τομείς 
του ίδιου Τμήματος και σε περισσότερα από ένα Τμήματα 
της ίδιας ή διαφορετικών Σχολών του ίδιου Α.Ε.Ι., ύστερα 
από αίτημα του Τομέα ή του Τμήματος υποδοχής.
5.  Με  τη  διαδικασία  της  παραγράφου  1  ιδρύονται 
Κατευθύνσεις  Προχωρημένου  Εξαμήνου  και  καταρ-
γούνται, συγχωνεύονται ή κατατέμνονται Εισαγωγικές 
Κατευθύνσεις, καθώς και Κατευθύνσεις Προχωρημένου 
Εξαμήνου σε Σχολές και Τμήματα Α.Ε.Ι.. Με τη διαδικασία 
των παραγράφων 2 και 3 μετονομάζονται Εισαγωγικές 
Κατευθύνσεις, καθώς και Κατευθύνσεις Προχωρημένου 
Εξαμήνου σε Σχολές και Τμήματα Α.Ε.Ι.. Οι παρούσες 
ρυθμίσεις καταλαμβάνουν και τις προβλεπόμενες στην 
περίπτωση β΄ της παρ. 2 του άρθρου 25 του ν. 1404/1983 
(Α΄ 173) Κατευθύνσεις ή Ειδικεύσεις. 
Άρθρο 11
Αυτοδυναμία Τμημάτων και Σχολών
1. Τμήματα αποκτούν αυτοδυναμία εφόσον: α) υπη-
ρετούν σε αυτά τουλάχιστον οκτώ (8) μέλη Δ.Ε.Π., από 
τα οποία τουλάχιστον δύο (2) πρώτης βαθμίδας ή της 
βαθμίδας του αναπληρωτή και β) έχουν εγγραφεί σε 
αυτά φοιτητές. 
2. Σχολές αποκτούν αυτοδυναμία εφόσον τουλάχιστον 
δύο (2) από τα Τμήματά τους, με την επιφύλαξη του δευ-
τέρου εδαφίου της παραγράφου 2 του άρθρου 9, είναι 
αυτοδύναμα.
ΚΕΦΑΛΑΙΟ Δ΄
ΟΡΓΑΝΑ ΤΩΝ Α.Ε.Ι. ΚΑΙ ΤΩΝ ΜΟΝΑΔΩΝ ΤΟΥΣ
Άρθρο 12
Όργανα του Ιδρύματος
Τα όργανα του Ιδρύματος είναι:
α) η Σύγκλητος, 
β) το Πρυτανικό Συμβούλιο, 
γ) ο Πρύτανης,
δ) οι Αντιπρυτάνεις.
Άρθρο 13
Σύγκλητος
1. Η Σύγκλητος αποτελείται από: 
α) Τον Πρύτανη.
1964
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
β) Τους Αντιπρυτάνεις.
γ) Τους Κοσμήτορες των Σχολών.
δ) Τους Προέδρους των Τμημάτων.
ε) Τους εκπροσώπους των φοιτητών σε ποσοστό 10% 
του συνόλου των μελών της Συγκλήτου των περιπτώσε-
ων α΄ έως δ΄. Αν, με βάση το παραπάνω ποσοστό, προ-
κύπτει  δεκαδικός  αριθμός,  αυτός  στρογγυλοποιείται 
στην προηγούμενη ακέραιη μονάδα, όταν είναι κάτω 
του μισού (0,5) και στην επόμενη ακέραιη μονάδα, όταν 
είναι μισό (0,5) ή άνω του μισού. Οι εκπρόσωποι των 
φοιτητών είναι κατ’ ελάχιστον ένας (1) εκπρόσωπος από 
την κατηγορία των προπτυχιακών και ένας (1) συνολικά 
από τις κατηγορίες των μεταπτυχιακών φοιτητών και των 
υποψήφιων διδακτόρων, όπου υπάρχουν.
Οι ανωτέρω εκπρόσωποι των φοιτητών εκλέγονται, 
μαζί με τους αναπληρωτές τους, για ετήσια θητεία από 
τους φοιτητές με δικαίωμα συμμετοχής, με άμεση, μυ-
στική και καθολική ψηφοφορία από το σύνολο των φοι-
τητών της οικείας κατηγορίας του Ιδρύματος. 
στ) Τρεις (3) εκπροσώπους, έναν (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. του Ιδρύματος.
ζ) Έναν (1) εκπρόσωπο των διοικητικών υπαλλήλων 
του Ιδρύματος.
Οι εκπρόσωποι των ανωτέρω περιπτώσεων στ΄ και ζ΄ 
εκλέγονται, μαζί με τους αναπληρωτές τους, με άμεση, 
μυστική και καθολική ψηφοφορία των μελών της οικεί-
ας κατηγορίας προσωπικού του Ιδρύματος, από ενιαίο 
ψηφοδέλτιο ανά κατηγορία, για διετή θητεία και δυνα-
τότητα επανεκλογής για μία (1) ακόμη θητεία. 
Η Σύγκλητος συγκροτείται και λειτουργεί νόμιμα έστω 
και αν δεν έχουν εκλεγεί οι εκπρόσωποι των φοιτητών, 
των μελών Ε.Ε.Π., Ε.ΔΙ.Π., Ε.Τ.Ε.Π. και των διοικητικών 
υπαλλήλων.
Στις συνεδριάσεις της Συγκλήτου, μπορεί να καλούνται 
και να παρίστανται χωρίς δικαίωμα ψήφου εκπρόσωποι 
των Συλλόγων του Μελών Δ.Ε.Π., Ε.Ε.Π., Ε.ΔΙ.Π., Ε.Τ.Ε.Π. 
του Ιδρύματος, καθώς και άλλα πρόσωπα ή φορείς που 
κρίνονται απαραίτητα για την ενημέρωσή της.
2. Η Σύγκλητος έχει τις εξής αρμοδιότητες και όσες 
άλλες προβλέπονται από τις διατάξεις του παρόντος νό-
μου, του Οργανισμού και του Εσωτερικού Κανονισμού 
του Ιδρύματος, καθώς και των λοιπών διατάξεων της 
κείμενης νομοθεσίας: 
α) χαράσσει τη στρατηγική, αναπτύσσει και εξειδικεύει 
τις αναγκαίες δράσεις για την ανάπτυξη του Ιδρύματος 
σε τοπικό, εθνικό, ευρωπαϊκό και διεθνές επίπεδο και 
για τη διαμόρφωση της ιδιαίτερης φυσιογνωμίας του 
στο πλαίσιο της αποστολής του, ύστερα από εισήγηση 
του Πρυτανικού Συμβουλίου,
β) καθορίζει τις ειδικότερες κατευθύνσεις για την ακα-
δημαϊκή στρατηγική και ανάπτυξη του Ιδρύματος, επί τη 
βάσει των οποίων το Πρυτανικό Συμβούλιο καταρτίζει 
σχέδιο συμφωνιών προγραμματικού σχεδιασμού. Η Σύ-
γκλητος εγκρίνει τα εν λόγω σχέδια και παρακολουθεί και 
ελέγχει την υλοποίηση των συμφωνιών σε ετήσια βάση,
γ) έχει τη γενική εποπτεία της λειτουργίας του Α.Ε.Ι.,
δ) διατυπώνει σύμφωνη γνώμη προς τον Πρύτανη για 
την κατανομή του συνόλου των πιστώσεων στις εκπαι-
δευτικές, ερευνητικές και λοιπές δραστηριότητες του 
Ιδρύματος, 
ε) υποβάλλει προτάσεις προς τον Πρύτανη για τη συ-
νεργασία του Ιδρύματος με εκπαιδευτικά ή μορφωτικά 
Ιδρύματα και επιστημονικούς και κοινωνικούς φορείς 
της ημεδαπής ή της αλλοδαπής,
στ) εγκρίνει τον Εσωτερικό Κανονισμό του Ιδρύματος 
και τις τροποποιήσεις τους, σύμφωνα με όσα ορίζονται 
στο άρθρο 8,
ζ) εγκρίνει τον ετήσιο τακτικό οικονομικό προϋπολο-
γισμό του Α.Ε.Ι. και το πρόγραμμα δημόσιων επενδύ-
σεων, τις τροποποιήσεις του και τον τελικό οικονομικό 
απολογισμό,  ύστερα  από  εισήγηση  του  Πρυτανικού 
Συμβουλίου,
η) εγκρίνει τον ετήσιο απολογισμό των δραστηριοτή-
των και της εν γένει λειτουργίας του Ιδρύματος,
θ) εποπτεύει την Εταιρία Διαχείρισης και Αξιοποίησης 
Περιουσίας του οικείου Α.Ε.Ι. και επιλέγει ή/και παύει από 
τα καθήκοντά τους τα μέλη του Διοικητικού Συμβουλίου 
και τον Διευθύνοντα Σύμβουλο, 
ι) γνωμοδοτεί για τη συγχώνευση, κατάτμηση, μετο-
νομασία, κατάργηση και μεταβολή έδρας του οικείου 
Α.Ε.Ι., καθώς και για την ίδρυση, κατάργηση, συγχώνευ-
ση, κατάτμηση, μετονομασία και μεταβολή έδρας Σχολής 
ή Τμήματος του οικείου Α.Ε.Ι., 
ια) αποφασίζει για την ίδρυση Τομέων και για επιγενό-
μενες μεταβολές σε αυτούς,
ιβ) χαράσσει την εκπαιδευτική και ερευνητική πολιτική 
του Ιδρύματος, μεριμνώντας για τη διασφάλιση και τη 
διαρκή αναβάθμιση της ποιότητάς τους, και συγκροτεί 
τη Μονάδα Διασφάλισης της Ποιότητας του Ιδρύματος 
(ΜΟ.ΔΙ.Π.),
ιγ) εγκρίνει, ύστερα από εισήγηση της οικείας Κοσμη-
τείας, μετά από απόφαση της Συνέλευσης του Τμήματος, 
τα καταρτιζόμενα για πρώτη φορά και τα επικαιροποι-
ημένα μητρώα εσωτερικών και εξωτερικών μελών, τα 
οποία τηρούνται για τις διαδικασίες εκλογής, εξέλιξης, 
μονιμοποίησης και ανανέωσης της θητείας μελών Δ.Ε.Π.,
ιδ) συγκροτεί τα εκλεκτορικά σώματα για τις διαδικα-
σίες εκλογής, εξέλιξης, μονιμοποίησης και ανανέωσης 
της θητείας μελών Δ.Ε.Π. των μη αυτοδύναμων Τμημά-
των του Ιδρύματος, μετά από εισήγηση της προσωρινής 
Συνέλευσης Τμήματος,
ιε) εγκρίνει τον Κανονισμό Σπουδών πρώτου, δεύτε-
ρου και τρίτου κύκλου,
ιστ) αποφασίζει την ίδρυση Κέντρου Επιμόρφωσης και 
Δια Βίου Μάθησης και εγκρίνει τον Κανονισμό Σπουδών 
του, ορίζει τον Διευθυντή του Κέντρου ύστερα από ει-
σήγηση του Προέδρου του, που διατυπώνεται ύστερα 
από γνώμη του Συμβουλίου του Κέντρου, και εγκρίνει 
τον ετήσιο οικονομικό προϋπολογισμό και απολογισμό 
του Κέντρου, και καταρτίζει τον τετραετή αναπτυξιακό 
προγραμματισμό του,
ιζ) εγκρίνει το περιεχόμενο όλων των προγραμμάτων 
σπουδών του Ιδρύματος,
ιη) αποφασίζει την ίδρυση προγραμμάτων μεταπτυχι-
ακών σπουδών, ύστερα από εισήγηση της Συνέλευσης 
του οικείου Τμήματος, και αποφαίνεται για κάθε ζήτημα 
ακαδημαϊκού, διοικητικού, οργανωτικού και οικονομικού 
χαρακτήρα, σύμφωνα με όσα ορίζονται στο νόμο, για τα 
προγράμματα μεταπτυχιακών σπουδών,
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1965
ιθ) αποφασίζει για την ίδρυση και οργάνωση προγραμ-
μάτων δεύτερου και τρίτου κύκλου σπουδών σε συνερ-
γασία με άλλα Α.Ε.Ι. και ερευνητικά κέντρα του άρθρου 
13Α του ν. 4310/2014 (Α΄ 258), συμπεριλαμβανομένων 
των ερευνητικών κέντρων της Ακαδημίας Αθηνών και 
του Ιδρύματος Ιατροβιολογικών Ερευνών της Ακαδημίας 
Αθηνών,
κ) αποφασίζει, ύστερα από εισήγηση της Συνέλευσης 
του οικείου Τμήματος, την οργάνωση προγραμμάτων 
δεύτερου και τρίτου κύκλου σπουδών σε συνεργασία 
με αναγνωρισμένα ως ομοταγή Ιδρύματα και ερευνητικά 
κέντρα της αλλοδαπής, σύμφωνα με όσα ορίζονται στο 
άρθρο 43,
κα) αποφασίζει τη διοργάνωση, συνολικά ή εν μέ-
ρει, προγραμμάτων πρώτου κύκλου σπουδών σε ξένη 
γλώσσα, αποκλειστικά για πολίτες χωρών εκτός Ε.Ε., σε 
συνεργασία με το Διεθνές Πανεπιστήμιο της Ελλάδος
(ΔΙ.ΠΑ.Ε.) ύστερα από εισήγηση της Συνέλευσης του οι-
κείου Τμήματος ή της οικείας Κοσμητείας με τη σύμφωνη 
γνώμη των εμπλεκόμενων Τμημάτων,
κβ) αποφασίζει για το ακαδημαϊκό ημερολόγιο συμπε-
ριλαμβανομένων και των εξεταστικών περιόδων,
κγ) αποφασίζει για την προσωρινή διακοπή της λει-
τουργίας ή του εκπαιδευτικού έργου του Ιδρύματος για 
εκτάκτους λόγους, όπως ιδίως λόγους ασφάλειας και 
φυσικών καταστροφών, καθώς και για τη λειτουργία 
συλλογικών οργάνων κατά τη διάρκεια των διακοπών, 
κδ) εγκρίνει μέτρα που λαμβάνονται από τον Πρύτανη 
για την αντιμετώπιση επειγόντων ζητημάτων, 
κε) εισηγείται στον Υπουργό Παιδείας, Έρευνας και 
Θρησκευμάτων  τη  δημιουργία  νέων  θέσεων  μελών 
Δ.Ε.Π., ύστερα από πρόταση των Κοσμητειών των οι-
κείων Σχολών που υποβάλεται ύστερα από εισήγηση των 
Συνελεύσεων των οικείων Τμημάτων. Επίσης, κατανέμει 
στα Τμήματα τον συνολικό αριθμό των θέσεων μελών 
Δ.Ε.Π. που εγκρίνονται, 
κστ) εισηγείται στον Υπουργό Παιδείας, Έρευνας και 
Θρησκευμάτων  τη  δημιουργία  νέων  θέσεων  Ε.Ε.Π., 
Ε.ΔΙ.Π. και Ε.Τ.Ε.Π., ύστερα από πρόταση των Κοσμητειών 
των οικείων Σχολών και εισήγηση των Συνελεύσεων των 
οικείων Τμημάτων. Επίσης, κατανέμει και ανακατανέμει 
στα Τμήματα ή στις Σχολές το συνολικό αριθμό των θέ-
σεων που εγκρίνονται,
κζ) εισηγείται στον Υπουργό Παιδείας, Έρευνας και 
Θρησκευμάτων τη δημιουργία νέων θέσεων διοικητικού 
προσωπικού, ύστερα από εισήγηση του Πρύτανη,
κη) κατανέμει στα Τμήματα τις θέσεις με τις αντίστοιχες 
πιστώσεις του διδακτικού και εκπαιδευτικού προσωπι-
κού του άρθρου 5 του π.δ. 407/1980 (Α΄ 112) και του 
άρθρου 19 του ν. 1404/1983 (Α΄ 173), αντίστοιχα, 
κθ) ορίζει Κοσμήτορα Σχολής ή Πρόεδρο Τμήματος, 
προερχόμενο από την οικεία Σχολή ή το οικείο Τμήμα, 
αντίστοιχα, όταν δεν υπάρχουν υποψηφιότητες για τα 
αξιώματα αυτά, 
λ) συγκροτεί επιτροπές για τη μελέτη ή διεκπεραίωση 
θεμάτων που εμπίπτουν στις αρμοδιότητές της, ύστερα 
από εισήγηση του Πρυτανικού Συμβουλίου,
λα) αναθέτει, με αιτιολογημένη απόφασή της, με πλει-
οψηφία τριών τετάρτων (3/4) του συνόλου των μελών 
της, η οποία δημοσιεύεται στην Εφημερίδα της Κυβερ-
νήσεως, την άσκηση συγκεκριμένων αρμοδιοτήτων της, 
για συγκεκριμένο χρονικό διάστημα, στο Πρυτανικό 
Συμβούλιο, 
λβ) κατανέμει τις πιστώσεις του προϋπολογισμού στις 
εκπαιδευτικές, ερευνητικές και λοιπές δραστηριότητες 
του ιδρύματος στο πλαίσιο της αντίστοιχης συμφωνί-
ας προγραμματικού σχεδιασμού και της εισήγησης του 
Πρυτανικού Συμβουλίου,
 λγ) απονέμει τους τίτλους του Επίτιμου Διδάκτορα, του 
Ομότιμου και του Επίτιμου Καθηγητή, μετά από εισήγη-
ση της Συνέλευσης του οικείου Τμήματος,
λδ) μεριμνά για τη λήψη μέτρων που διασφαλίζουν 
την πρόσβαση στους χώρους του Ιδρύματος ατόμων 
με αναπηρία, καθώς και την προσβασιμότητα των φοι-
τητών με αναπηρία ή/και ειδικές εκπαιδευτικές ανάγκες 
στη διδασκαλία και τα προτεινόμενα συγγράμματα των 
τριών κύκλων σπουδών,
λε) αποφασίζει ύστερα από εισήγηση της Κοσμητεί-
ας για τη διεξαγωγή κοινών μαθημάτων Τμημάτων των 
ίδιων ή άλλων Σχολών,
λστ) ασκεί όσες αρμοδιότητες δεν ανατίθενται από το 
νόμο ειδικώς σε άλλα όργανα του Ιδρύματος.
3. Με απόφαση της οικείας Συγκλήτου, μπορεί τα Α.Ε.Ι. 
να συνάπτουν συμβάσεις μίσθωσης μεταφορικών μέσων 
για μεταφορά φοιτητών, συμβάσεις καθαριότητας, φύλα-
ξης και συντήρησης των εγκαταστάσεών τους και κάθε 
άλλη σύμβαση που αποβλέπει στην εξυπηρέτηση των 
ειδικότερων αναγκών τους. Με απόφαση της Συγκλήτου 
είναι δυνατή η μεταφορά πιστώσεων από τον τακτικό 
προϋπολογισμό, τα οποία αφορούν σε υπηρεσίες κα-
θαριότητας, φύλαξης, συντήρησης και λοιπές αναγκαίες 
υπηρεσίες, στην Εταιρία Διαχείρισης και Αξιοποίησης 
Περιουσίας του οικείου Ιδρύματος. Για τη μεταφορά των 
ανωτέρω κονδυλίων ο Πρύτανης καταθέτει αιτιολογη-
μένη και κοστολογημένη πρόταση στη Σύγκλητο, ως 
προς την αναγκαιότητα κάλυψης των κατά περίπτωση 
αναγκών, την εξοικονόμηση πόρων, την επιτάχυνση των 
διαδικασιών και τη βελτίωση της ποιότητας των υπηρε-
σιών που προκύπτουν από αυτή την ενέργεια. Η Εται-
ρία Διαχείρισης και Αξιοποίησης Περιουσίας του οικείου 
Ιδρύματος αναλαμβάνει την υποχρέωση να διαθέσει τα 
ανωτέρω κονδύλια αποκλειστικά για την εξυπηρέτηση 
των σκοπών για τους οποίους μεταφέρονται προς όφε-
λος του Ιδρύματος και να συνάπτει τις σχετικές συμβά-
σεις με νομικά ή φυσικά πρόσωπα. Μέσα στο πρώτο 
τρίμηνο κάθε οικονομικού έτους, η Εταιρία Διαχείρισης 
και Αξιοποίησης Περιουσίας υποβάλλει στη Σύγκλητο, 
προς έγκριση, λεπτομερή έκθεση πεπραγμένων για την 
αξιοποίηση των κονδυλίων που της διατέθηκαν κατά το 
προηγούμενο οικονομικό έτος.
Άρθρο 14
Πρυτανικό Συμβούλιο
1. Το Πρυτανικό Συμβούλιο αποτελείται από:
α) τον Πρύτανη,
β) τους Αντιπρυτάνεις,
γ) έναν εκπρόσωπο των φοιτητών, που υποδεικνύεται 
και προέρχεται από τους εκλεγμένους φοιτητές που με-
τέχουν στη Σύγκλητο, 
1966
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δ) τον εκπρόσωπο των διοικητικών υπαλλήλων που 
μετέχει στη Σύγκλητο.
Το Πρυτανικό Συμβούλιο συγκροτείται και λειτουργεί 
νόμιμα έστω και αν δεν έχει υποδειχθεί ο εκπρόσωπος 
των φοιτητών ή των διοικητικών υπαλλήλων. 
Σε περίπτωση ισοψηφίας υπερισχύει η άποψη υπέρ 
της οποίας τάχθηκε ο Πρύτανης. 
2. Το Πρυτανικό Συμβούλιο έχει τις εξής αρμοδιότη-
τες και όσες άλλες προβλέπονται από τις διατάξεις του 
παρόντος νόμου, του Οργανισμού και του Εσωτερικού 
Κανονισμού του Ιδρύματος:
α) εισηγείται στη Σύγκλητο τη στρατηγική για την ανά-
πτυξη του Ιδρύματος σε τοπικό, εθνικό, ευρωπαϊκό και 
διεθνές επίπεδο και για την διαμόρφωση της ιδιαίτερης 
φυσιογνωμίας του στο πλαίσιο της αποστολής του, 
β) καταρτίζει το σχέδιο συμφωνιών προγραμματικού 
σχεδιασμού, με βάση το οποίο η Σύγκλητος καθορίζει τις 
κατευθύνσεις για την ανάπτυξη του Ιδρύματος,
γ) καταρτίζει και αναμορφώνει τον ετήσιο τακτικό 
οικονομικό προϋπολογισμό και τον τελικό οικονομικό 
απολογισμό του Ιδρύματος, καθώς και τους αντίστοι-
χους του προγράμματος δημοσίων επενδύσεων, τους 
υποβάλλει προς έγκριση στη Σύγκλητο και εποπτεύει 
την εφαρμογή των σχετικών αποφάσεων της Συγκλήτου. 
Στον προϋπολογισμό κατανέμονται οι πιστώσεις στις 
εκπαιδευτικές, ερευνητικές και λοιπές δραστηριότητες 
του Ιδρύματος στο πλαίσιο της αντίστοιχης συμφωνίας 
προγραμματικού σχεδιασμού,
δ) εισηγείται στον Πρύτανη τα σχέδια Οργανισμού και 
Εσωτερικού Κανονισμού του Ιδρύματος, τα οποία υπο-
βάλλονται προς έγκριση στη Σύγκλητο του Ιδρύματος,
ε) εισηγείται στη Σύγκλητο τη συγκρότηση επιτροπών 
προς μελέτη ή διεκπεραίωση θεμάτων που εμπίπτουν 
στις αρμοδιότητές της,
στ) έχει την ευθύνη της τήρησης των νόμων, του Ορ-
γανισμού και του Εσωτερικού Κανονισμού, 
ζ) μεριμνά για την οργάνωση των διοικητικών υπη-
ρεσιών του Ιδρύματος και τοποθετεί το διοικητικό προ-
σωπικό σε αυτές,
η) εισηγείται στη Σύγκλητο την κατανομή και την ανα-
κατανομή στα Τμήματα των θέσεων μελών Δ.Ε.Π., 
θ)  ασκεί  τις  συγκεκριμένες  αρμοδιότητες  που  του 
αναθέτει, για συγκεκριμένο χρόνο, με αιτιολογημένη 
απόφασή της, η Σύγκλητος.
3. Οι αποφάσεις του Πρυτανικού Συμβουλίου κοινο-
ποιούνται μέσα σε ένα (1) μήνα από τη λήψη τους στη 
Σύγκλητο και αναρτώνται στο διαδικτυακό τόπο του 
οικείου Ιδρύματος. 
Άρθρο 15
Πρύτανης - Αντιπρυτάνεις
1. α) Ως Πρύτανης εκλέγεται μέλος Δ.Ε.Π., πρώτης 
βαθμίδας του οικείου Ιδρύματος για θητεία τεσσάρων 
(4) ετών. Η ημερομηνία έναρξης και λήξης της θητείας 
ορίζεται στην προκήρυξη. Αντιπρύτανης εκλέγεται μέλος 
Δ.Ε.Π., πρώτης βαθμίδας ή της βαθμίδας του αναπληρω-
τή του οικείου Ιδρύματος για ίδια θητεία. 
β)  Δικαίωμα  υποψηφιότητας  για  τα  αξιώματα  του 
Πρύτανη και του Αντιπρύτανη έχουν όσοι τελούν σε 
καθεστώς πλήρους απασχόλησης κατά το χρόνο διε-
νέργειας των εκλογών και κατά την προηγούμενη τριετία. 
Δεν επιτρέπεται να είναι υποψήφιοι τα μέλη Δ.Ε.Π. που 
αποχωρούν από την υπηρεσία λόγω συμπλήρωσης του 
ανώτατου ορίου ηλικίας κατά τη διάρκεια της προκηρυσ-
σόμενης θέσης. Δεν επιτρέπεται το ίδιο πρόσωπο να θέ-
σει ταυτόχρονα υποψηφιότητα και για τα δύο αξιώματα.
γ) Στα Α.Ε.Ι. που έχουν περισσότερα από είκοσι (20) 
Τμήματα ή έχουν λιγότερα από είκοσι (20) Τμήματα, αλλά 
λειτουργούν σε τρεις ή περισσότερες γεωγραφικές έδρες 
εκλέγονται τέσσερις (4) Αντιπρυτάνεις με τους εξής το-
μείς ευθύνης: 
αα. ο Αντιπρύτανης Ακαδημαϊκών Υποθέσεων και Φοι-
ββ. ο Αντιπρύτανης Οικονομικών, Προγραμματισμού 
τητικής Μέριμνας,
και Ανάπτυξης,
γγ. ο Αντιπρύτανης Διοικητικών Υποθέσεων, ο οποίος 
προΐσταται και του διοικητικού προσωπικού του Ιδρύ-
ματος, και
δδ. ο Αντιπρύτανης Έρευνας και Διά Βίου Εκπαίδευσης.
Στα Α.Ε.Ι. που έχουν μέχρι και είκοσι (20) Τμήματα και 
δεν υπάγονται στην προηγούμενη περίπτωση εκλέγο-
νται τρεις (3) Αντιπρυτάνεις με τους εξής τομείς ευθύνης: 
αα. ο Αντιπρύτανης Έρευνας και Διά Βίου Εκπαίδευσης, 
ββ. ο Αντιπρύτανης Οικονομικών, Προγραμματισμού 
και Ανάπτυξης και
γγ. ο Αντιπρύτανης Διοικητικών Υποθέσεων, Ακαδημα-
ϊκών Υποθέσεων και Φοιτητικής Μέριμνας, ο οποίος προ-
ΐσταται και του διοικητικού προσωπικού του Ιδρύματος.
δ) Ο Πρύτανης δεν επιτρέπεται να είναι υποψήφιος και 
να εκλεγεί για δεύτερη συνεχόμενη θητεία στο αξίωμα 
του Πρύτανη. Το ίδιο πρόσωπο δεν επιτρέπεται να είναι 
υποψήφιο και να εκλεγεί στα αξιώματα του Πρύτανη και 
του Αντιπρύτανη για περισσότερες από δύο (2) θητείες, 
συνολικά.
2.  Η  εκλογή  του  Πρύτανη  και  των  Αντιπρυτάνεων 
γίνεται με δύο (2) ξεχωριστά ενιαία ψηφοδέλτια, που 
περιλαμβάνουν τα ονόματα όλων των υποψήφιων Πρυ-
τάνεων και Αντιπρυτάνεων, αντίστοιχα. Οι εκλογείς ση-
μειώνουν την προτίμησή τους για έναν μόνον από τους 
υποψηφίους Πρυτάνεις και για έναν μόνον από τους 
υποψηφίους Αντιπρυτάνεις δίπλα από το όνομά του. 
3. α) Το σώμα των εκλεκτόρων για την εκλογή Πρύτανη 
και Αντιπρυτάνεων απαρτίζεται: αα) από το σύνολο των 
μελών Δ.Ε.Π. του Ιδρύματος (πρώτη ομάδα εκλεκτόρων) 
και ββ) από το σύνολο των μελών Ε.Ε.Π., Ε.ΔΙ.Π., Ε.Τ.Ε.Π. 
και των διοικητικών υπαλλήλων του Ιδρύματος (δεύτερη 
ομάδα εκλεκτόρων). 
β) Ο αριθμός των έγκυρων ψήφων που λαμβάνει ο 
κάθε υποψήφιος είναι το άθροισμα των παρακάτω επι-
μέρους συνόλων: 
αα) των έγκυρων ψήφων των μελών της πρώτης ομά-
δας εκλεκτόρων που ψήφισαν τον συγκεκριμένο υπο-
ψήφιο και 
ββ) των μελών της πρώτης ομάδας εκλεκτόρων πολλα-
πλασιαζόμενου με τον αριθμό των έγκυρων ψήφων των 
μελών της δεύτερης ομάδας εκλεκτόρων που ψήφισαν 
το συγκεκριμένο υποψήφιο, πολλαπλασιαζόμενου με 
0,2 και διαιρούμενου με το συνολικό αριθμό των μελών 
της δεύτερης ομάδας εκλεκτόρων. 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1967
 Αν από το παραπάνω άθροισμα των έγκυρων ψήφων 
προκύπτει δεκαδικός αριθμός, αυτός στρογγυλοποιείται 
στην προηγούμενη ακέραιη μονάδα, όταν είναι κάτω του 
μισού (0,5) και στην επόμενη ακέραιη μονάδα, όταν είναι 
μισό (0,5) ή άνω του μισού.
γ) Στο εκλεκτορικό σώμα επιτρέπεται να συμμετέχουν 
μέλη Δ.Ε.Π. (πρώτη ομάδα εκλεκτόρων) που απουσιά-
ζουν από τη θέση τους, ανεξαρτήτως του λόγου απου-
σίας, εφόσον η απουσία δεν συνεπάγεται την αναστολή 
ή την απαγόρευση άσκησης των καθηκόντων τους. Δεν 
ισχύει το ίδιο και για τους εκλέκτορες της δεύτερης ομά-
δας της περίπτωσης α΄. 
4. Η προκήρυξη των εκλογών για την ανάδειξη Πρύ-
τανη και Αντιπρυτάνεων γίνεται από τον υπηρετούντα 
Πρύτανη τρεις (3) μήνες πριν από τη λήξη της θητείας 
του. Αν δεν τηρηθεί η ανωτέρω προθεσμία, η αρμοδιό-
τητα της προκήρυξης περιέρχεται στη Σύγκλητο και αν 
αυτή αδρανεί για χρονικό διάστημα δεκαπέντε (15) ημε-
ρών, η εν λόγω αρμοδιότητα περιέρχεται στον Υπουργό 
Παιδείας, Έρευνας και Θρησκευμάτων. Ο Πρύτανης ή η 
Σύγκλητος, κατά περίπτωση, μεριμνά για την ανάρτη-
ση της προκήρυξης στην ιστοσελίδα του Ιδρύματος και 
λαμβάνει τα αναγκαία μέτρα για τη μεγαλύτερη δυνατή 
δημοσιοποίηση της προκήρυξης.
5. Υποψηφιότητες για το αξίωμα του Πρύτανη και του 
Αντιπρύτανη υποβάλλονται, μέσα στην προθεσμία που 
ορίζεται στην προκήρυξη, στον Πρύτανη ή στη Σύγκλη-
το, αν έχει περιέλθει σε αυτήν η αρμοδιότητα της προ-
κήρυξης των εκλογών, σύμφωνα με το δεύτερο εδάφιο 
της παραγράφου 4. 
6. Την ευθύνη διεξαγωγής της εκλογικής διαδικασίας 
έχει επταμελής ή πενταμελής Κεντρική Εφορευτική Επι-
τροπή, με ισάριθμα αναπληρωματικά μέλη. Τα τακτικά 
και τα αναπληρωματικά μέλη της Κεντρικής Εφορευτικής 
Επιτροπής είναι μέλη Δ.Ε.Π. του Ιδρύματος και ορίζονται 
με απόφαση του Πρυτανικού Συμβουλίου, ύστερα από 
εισήγηση του Πρύτανη, τουλάχιστον δέκα (10) εργάσιμες 
ημέρες πριν από την ημέρα της ψηφοφορίας. Πρόεδρος 
της Κεντρικής Εφορευτικής Επιτροπής είναι το ανώτερης 
βαθμίδας αρχαιότερο μέλος Δ.Ε.Π.. Η Κεντρική Εφορευ-
τική Επιτροπή, αφού της παραδοθούν οι αιτήσεις των 
ενδιαφερομένων, εξετάζει την εκλογιμότητα και ανακη-
ρύσσει τους υποψηφίους Πρυτάνεις και Αντιπρυτάνεις 
μέσα σε δύο (2) εργάσιμες ημέρες από τον ορισμό της, 
επιβλέπει τη διεξαγωγή της ψηφοφορίας και εκδίδει το 
αποτέλεσμα. Αν η Κεντρική Εφορευτική Επιτροπή, μέσα 
στην ανωτέρω προθεσμία των δύο (2) εργάσιμων ημε-
ρών, διαπιστώσει ότι ο αριθμός των υποψήφιων Αντιπρυ-
τάνεων είναι μικρότερος από τον αριθμό των εκλόγιμων 
θέσεων, οι εκλογές Πρύτανη και Αντιπρυτάνεων μαται-
ώνονται και επαναπροκηρύσσονται μέσα σε δέκα (10) 
εργάσιμες ημέρες από την επομένη της διαπίστωσης. Αν 
εκ νέου διαπιστωθεί ότι ο αριθμός των υποψήφιων Αντι-
πρυτάνεων είναι μικρότερος από τον αριθμό των εκλόγι-
μων θέσεων, οι εκλογές διενεργούνται με όσους έθεσαν 
υποψηφιότητα και ο νέος Πρύτανης ορίζει τα πρόσωπα 
που καταλαμβάνουν τις θέσεις που απομένουν.
7. Η ψηφοφορία είναι άμεση και μυστική και διεξάγεται 
με κάλπη, ταυτόχρονα για τους υποψήφιους Πρυτάνεις 
και Αντιπρυτάνεις, σε εργάσιμη ημέρα της εβδομάδος 
τέτοια που να επιτρέπει τη διεξαγωγή επαναληπτικής 
ψηφοφορίας την ακριβώς επόμενη εργάσιμη ημέρα.
8. Πρύτανης εκλέγεται ο υποψήφιος που συγκέντρωσε 
την απόλυτη πλειοψηφία των έγκυρων ψήφων σύμφωνα 
με τα αναφερόμενα στην περίπτωση β΄ της παραγρά-
φου 3. Αν κανείς από τους υποψήφιους Πρυτάνεις δεν 
συγκεντρώσει την απόλυτη πλειοψηφία σύμφωνα με τα 
ανωτέρω ή σε περίπτωση ισοψηφίας, η εκλογική διαδι-
κασία επαναλαμβάνεται την επόμενη εργάσιμη ημέρα 
μεταξύ των υποψηφίων που καταλαμβάνουν την πρώτη 
και τη δεύτερη θέση ή μεταξύ των ισοψηφούντων στην 
πρώτη θέση. Αν κατά τη δεύτερη εκλογική διαδικασία με 
κάλπη, ισοψηφήσουν δύο υποψήφιοι, επαναλαμβάνεται 
η εκλογική διαδικασία με κάλπη. Στην πρώτη άγονη δια-
δικασία με κάλπη για άλλο λόγο πλην ισοψηφίας ή αν δεν 
συγκεντρωθεί απόλυτη πλειοψηφία, η Κεντρική Εφορευ-
τική Επιτροπή υποχρεούται να διεξάγει την εκλογική δι-
αδικασία μέσω ηλεκτρονικής ψήφου, το αργότερο μέσα 
σε αποκλειστική προθεσμία επτά (7) εργάσιμων ημερών 
από την επομένη της άγονης εκλογικής διαδικασίας. Αν 
κανείς από τους υποψήφιους Πρυτάνεις δεν συγκεντρώ-
σει την απόλυτη πλειοψηφία ή σε περίπτωση ισοψηφίας, 
επαναλαμβάνεται, ομοίως μέσω ηλεκτρονικής ψήφου, 
την επόμενη εργάσιμη ημέρα μεταξύ των υποψηφίων 
που καταλαμβάνουν την πρώτη και τη δεύτερη θέση ή 
μεταξύ των ισοψηφούντων στην πρώτη θέση. Επί νέας 
άγονης εκλογικής διαδικασίας, επαναλαμβάνεται αυτή, 
ομοίως μέσω ηλεκτρονικής ψήφου την επόμενη εργά-
σιμη ημέρα, οπότε εκλέγεται ο υποψήφιος που συγκε-
ντρώνει τη σχετική πλειοψηφία των έγκυρων ψήφων. Σε 
περίπτωση ισοψηφίας διενεργείται κλήρωση ενώπιον 
της Κεντρικής Εφορευτικής Επιτροπής. Αν υπάρχει ένας 
μόνο  υποψήφιος,  αυτός  εκλέγεται  αν  συγκεντρώσει 
τουλάχιστον το ένα τρίτο (1/3) των έγκυρων ψήφων της 
πρώτης ομάδας εκλεκτόρων. Με απόφαση του Υπουρ-
γού Παιδείας, Έρευνας και Θρησκευμάτων καθορίζονται 
οι σχετικές λεπτομέρειες ως προς τον τρόπο διεξαγωγής 
της ηλεκτρονικής ψηφοφορίας.
9. Αντιπρυτάνεις εκλέγονται οι τέσσερις ή οι τρεις, κατά 
περίπτωση, υποψήφιοι που συγκέντρωσαν, με βάση τον 
προβλεπόμενο στην περίπτωση β΄ της παραγράφου 3 
τρόπο υπολογισμού, τον μεγαλύτερο αριθμό των έγκυ-
ρων ψήφων. Επί ισοψηφίας στην τελευταία εκλόγιμη 
θέση, η εκλογική διαδικασία επαναλαμβάνεται σύμφωνα 
με όσα ορίζονται στην παράγραφο 8.
10. Για την, σύμφωνα με τις προηγούμενες παραγρά-
φους, εκλογή του Πρύτανη και των Αντιπρυτάνεων, κα-
θώς και για τον ορισμό των Αντιπρυτάνεων, σύμφωνα 
με τις προηγούμενες παραγράφους, εκδίδεται σχετική 
διαπιστωτική πράξη του Υπουργού Παιδείας, Έρευνας 
και Θρησκευμάτων, η οποία δημοσιεύεται στην Εφημε-
ρίδα της Κυβερνήσεως. 
11. Ο Πρύτανης και οι Αντιπρυτάνεις δεν επιτρέπεται 
να κατέχουν συγχρόνως το αξίωμα άλλου μονοπρόσω-
που οργάνου του οικείου ή άλλου Α.Ε.Ι., με εξαίρεση 
τις θέσεις Διευθυντή Π.Μ.Σ., Εργαστηρίου, Κλινικής και 
Μουσείου. Η ιδιότητα του Πρύτανη και του Αντιπρύτανη 
είναι ασυμβίβαστη με κάθε επαγγελματική ενασχόληση 
εκτός του Ιδρύματος.
1968
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
12. Αν ο Πρύτανης παραιτηθεί, εκλείψει για οποιον-
δήποτε λόγο ή ακυρωθεί η εκλογή του κατά τα τρία (3) 
πρώτα έτη της θητείας του, για την μέχρι τη λήξη της 
προκηρυχθείσας θητείας χρονική περίοδο, διενεργού-
νται από τη Σύγκλητο, εκλογές για την ανάδειξη Πρύτα-
νη. Η θητεία του νέου Πρύτανη θεωρείται πλήρης και 
συνιστά κώλυμα εκλογιμότητας για δεύτερη συνεχόμε-
νη θητεία στο αξίωμα του Πρύτανη ή του Αντιπρύτανη. 
Το προηγούμενο εδάφιο δεν ισχύει αν η εκλογή έλαβε 
χώρα κατά το τρίτο έτος της προκηρυχθείσας θητείας και 
αναδείχθηκε Πρύτανης πρόσωπο διαφορετικό από αυτό 
που κατείχε το αξίωμα. Οι προϋποθέσεις αυτές πρέπει 
να συντρέχουν σωρευτικά. 
Έως ότου αναλάβει καθήκοντα ο νέος Πρύτανης, κα-
θώς και αν ο Πρύτανης παραιτηθεί ή εκλείψει για οποιον-
δήποτε λόγο κατά τη διάρκεια του τελευταίου έτους 
της θητείας του, καθώς και αν απουσιάζει ή προσωρινά 
κωλύεται, καθήκοντα Πρύτανη ασκεί ο Αντιπρύτανης, 
σύμφωνα με τη σειρά αναπλήρωσης που ο Πρύτανης 
έχει ορίσει, σύμφωνα με όσα ορίζονται με την περίπτωση 
η΄ της παραγράφου 15. Αντιπρύτανης που αρνείται να 
αναπληρώσει τον Πρύτανη σύμφωνα με το προηγούμε-
νο εδάφιο εκπίπτει του αξιώματος του Αντιπρύτανη. Ο 
Αντιπρύτανης, που αναλαμβάνει καθήκοντα Πρύτανη, 
καθώς και όποιος εκπίπτει σύμφωνα με το προηγούμενο 
εδάφιο, αναπληρώνεται σύμφωνα με όσα ορίζονται στην 
παράγραφο 13. Αν για οποιονδήποτε λόγο καθίσταται 
ανέφικτη η αναπλήρωση Πρύτανη για χρονικό διάστημα 
μεγαλύτερο των τριάντα (30) ημερών, καθήκοντα Πρύ-
τανη ασκεί μέχρι την αναπλήρωσή του το αρχαιότερο 
μέλος Δ.Ε.Π. πρώτης βαθμίδας. Επί ίδιας ημερομηνίας 
πράξεων διορισμού στην οικεία βαθμίδα, διενεργείται 
κλήρωση ενώπιον της Συγκλήτου. Ο Υπουργός Παιδείας, 
Έρευνας και Θρησκευμάτων εκδίδει σχετική διαπιστω-
τική πράξη, η οποία δημοσιεύεται στην Εφημερίδα της 
Κυβερνήσεως.
13. Αν Αντιπρύτανης παραιτηθεί ή εκλείψει για οποιον-
δήποτε λόγο, την κενωθείσα θέση καταλαμβάνει, με από-
φαση της Συγκλήτου, ο επόμενος στη σειρά εκλογικής 
κατάταξης υποψήφιος Αντιπρύτανης, για τη χρονική 
περίοδο μέχρι τη λήξη της θητείας του παραιτηθέντος 
ή εκλιπόντος Αντιπρύτανη. Ελλείψει επόμενου στη σειρά 
εκλογικής κατάταξης υποψηφίου, καθώς και σε περίπτω-
ση ακύρωσης της εκλογής Αντιπρύτανη: α) αν η ανάγκη 
ανακύψει κατά τα τρία (3) πρώτα έτη της θητείας των 
Πρυτανικών Αρχών, για τη χρονική περίοδο μέχρι τη 
λήξη της θητείας τους, διενεργούνται, εκλογές από τον 
Πρύτανη για την ανάδειξη Αντιπρύτανη, και, αν ο Πρύ-
τανης αδρανεί για χρονικό διάστημα δέκα (10) εργάσι-
μων ημερών, οι εκλογές διενεργούνται από τη Σύγκλητο 
και αν αυτή αδρανεί για χρονικό διάστημα δεκαπέντε 
(15) ημερών, η εν λόγω αρμοδιότητα περιέρχεται στον 
Υπουργό Παιδείας, Έρευνας και Θρησκευμάτων, β) αν 
κανένας δεν εκδηλώσει ενδιαφέρον για το αξίωμα του 
Αντιπρύτανη ή αν η ανάγκη ανακύψει κατά το τελευταίο 
έτος της ανωτέρω θητείας, την κενωθείσα θέση καταλαμ-
βάνει το αρχαιότερο μέλος Δ.Ε.Π. πρώτης βαθμίδας και, 
ελλείψει μέλους Δ.Ε.Π. πρώτης βαθμίδας, το αρχαιότερο 
μέλος Δ.Ε.Π. της βαθμίδας του αναπληρωτή. Μέχρι τη 
διενέργεια εκλογών ή ανάθεση καθηκόντων, σύμφωνα 
με τα ανωτέρω, καθώς και αν απουσιάζει ή προσωρινά 
κωλύεται, τα καθήκοντα του παραιτηθέντος ή εκλιπό-
ντος Αντιπρύτανη ασκεί ο Πρύτανης. Σε κάθε περίπτωση 
ο Υπουργός Παιδείας, Έρευνας και Θρησκευμάτων εκδί-
δει σχετική διαπιστωτική πράξη, η οποία δημοσιεύεται 
στην Εφημερίδα της Κυβερνήσεως. Στις περιπτώσεις της 
παρούσας παραγράφου, η θητεία στο αξίωμα του Αντι-
πρύτανη θεωρείται πλήρης και συνιστά κώλυμα εκλο-
γιμότητας για δεύτερη συνεχόμενη θητεία στο αξίωμα 
αυτό. Το προηγούμενο εδάφιο δεν ισχύει αν συντρέχει 
η περίπτωση β΄ του δεύτερου εδαφίου της παρούσας 
παραγράφου ή αν η εκλογή έλαβε χώρα κατά το τρίτο 
έτος της προκηρυχθείσας θητείας και αναδείχθηκε Αντι-
πρύτανης πρόσωπο διαφορετικό από αυτό που κατείχε 
το αξίωμα. Οι προϋποθέσεις αυτές πρέπει να συντρέχουν 
σωρευτικά. 
14. Αν ο κάτοχος των παραπάνω αξιωμάτων παραιτη-
θεί ή εκλείψει, η δε ανάδειξη νέου οργάνου απαιτείται να 
γίνει με εκλογές, οι εκλογές διενεργούνται το αργότερο 
μέσα σε ένα (1) μήνα από την κένωση της θέσης.
15. Ο Πρύτανης έχει τις εξής αρμοδιότητες και όσες άλ-
λες προβλέπονται από τις διατάξεις του παρόντος νόμου, 
του Οργανισμού, του Εσωτερικού Κανονισμού, καθώς και 
των λοιπών διατάξεων της κείμενης νομοθεσίας: 
α) προΐσταται του Ιδρύματος, έχει την ευθύνη για την 
εύρυθμη λειτουργία των υπηρεσιών του, είναι διατάκτης 
των δαπανών του Ιδρύματος και μεριμνά για τη συνερ-
γασία των οργάνων του Ιδρύματος, των διδασκόντων 
και των φοιτητών,
β) εκπροσωπεί το Ίδρυμα δικαστικώς και εξωδίκως,
γ) συγκαλεί την Σύγκλητο και το Πρυτανικό Συμβούλιο, 
καταρτίζει την ημερήσια διάταξη, προεδρεύει των εργα-
σιών τους και μεριμνά για την εκτέλεση των αποφάσεών 
τους. Ορίζει ως εισηγητή των θεμάτων που πρόκειται 
να συζητηθούν στα παραπάνω όργανα μέλος της Συ-
γκλήτου ή τον αρμόδιο Αντιπρύτανη, αντίστοιχα, και 
εισηγείται τα θέματα για τα οποία δεν έχει ορίσει άλλον 
εισηγητή,
δ)  μπορεί  να  μετέχει  στις  συνεδριάσεις  όλων  των 
συλλογικών οργάνων του Ιδρύματος, χωρίς δικαίωμα 
ψήφου,
ε)  συγκαλεί  οποιοδήποτε  συλλογικό  όργανο  του 
Ιδρύματος, όταν αυτό παραλείπει παρανόμως να λάβει 
αποφάσεις, και προεδρεύει των εργασιών του χωρίς δι-
καίωμα ψήφου,
στ) καταρτίζει και αναμορφώνει τον ετήσιο απολογι-
σμό των δραστηριοτήτων και της εν γένει λειτουργίας 
του Ιδρύματος, τον οποίο υποβάλλει προς έγκριση στη 
Σύγκλητο,
ζ) προκηρύσσει, ύστερα από εισήγηση της Συνέλευσης 
Τμήματος και βάσει των εγκεκριμένων πιστώσεων, τις 
θέσεις μελών Δ.Ε.Π., διενεργώντας και το σχετικό έλεγχο 
νομιμότητας, 
η) με απόφασή του, που δημοσιεύεται στην Εφημερί-
δα της Κυβερνήσεως, καθορίζει τη σειρά με την οποία 
τον αναπληρώνουν οι Αντιπρυτάνεις αν απουσιάζει ή 
κωλύεται προσωρινά να ασκήσει τα καθήκοντά του και 
ύστερα από έγκριση της Συγκλήτου, τον τομέα ευθύνης 
και τις επιμέρους αρμοδιότητες του κάθε Αντιπρύτανη,
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1969
θ) εκδίδει τις πράξεις διορισμού, υπηρεσιακών με-
ταβολών και αδειών του προσωπικού του Ιδρύματος, 
καθώς και τις διαπιστωτικές πράξεις άγονης εκλογής ή 
αρνητικής κρίσης,
ι) ορίζει τον υπεύθυνο του Ιδρύματος για το πληροφο-
ριακό σύστημα που υποστηρίζει τις διαδικασίες κρίσης 
των μελών Δ.Ε.Π.,
ια) μπορεί να μεταβιβάζει το δικαίωμα υπογραφής 
εγγράφων στους προϊσταμένους των υπηρεσιών του 
Ιδρύματος,
ιβ)  μπορεί  να  ζητά  από  οποιοδήποτε  όργανο  του 
Ιδρύματος, στοιχεία και έγγραφα για κάθε υπόθεση του 
Ιδρύματος,
ιγ) λαμβάνει συγκεκριμένα μέτρα για την αντιμετώ-
πιση επειγόντων ζητημάτων, όταν τα αρμόδια όργανα 
διοίκησης του Ιδρύματος αδυνατούν να λειτουργήσουν 
και να λάβουν αποφάσεις,
ιδ) είναι υπεύθυνος για την προστασία και ασφάλεια 
του προσωπικού και της περιουσίας του Ιδρύματος.
Άρθρο 16
Όργανα της Σχολής
Τα όργανα της Σχολής είναι: 
α) η Γενική Συνέλευση, 
β) η Κοσμητεία,
γ) ο Κοσμήτορας.
Άρθρο 17
Γενική Συνέλευση Σχολής
1. Η Γενική Συνέλευση της Σχολής απαρτίζεται από:
α) Τον Κοσμήτορα της Σχολής.
β) Τα μέλη Δ.Ε.Π. της Σχολής.
γ) Τους εκπροσώπους των φοιτητών σε ποσοστό 10% 
του συνόλου των μελών της Γενικής Συνέλευσης Σχολής 
των περιπτώσεων α΄ και β΄. Αν, με βάση το παραπάνω πο-
σοστό, προκύπτει δεκαδικός αριθμός, αυτός στρογγυλο-
ποιείται στην προηγούμενη ακέραιη μονάδα, όταν είναι 
κάτω του μισού (0,5) και στην επόμενη ακέραιη μονάδα, 
όταν είναι μισό (0,5) ή άνω του μισού. Οι εκπρόσωποι των 
φοιτητών είναι κατ’ ελάχιστον ένας (1) εκπρόσωπος για 
την κατηγορία των προπτυχιακών και ένας (1) συνολικά 
για τις κατηγορίες των μεταπτυχιακών φοιτητών και των 
υποψήφιων διδακτόρων, όπου υπάρχουν.
Οι ανωτέρω εκπρόσωποι των φοιτητών εκλέγονται, 
μαζί με τους αναπληρωτές τους, για ετήσια θητεία από 
τους φοιτητές, με δικαίωμα συμμετοχής, με άμεση, μυ-
στική και καθολική ψηφοφορία από το σύνολο των φοι-
τητών της οικείας κατηγορίας της Σχολής. 
δ) Τρεις (3) εκπροσώπους, έναν (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. της Σχολής, οι οποίοι 
εκλέγονται, μαζί με τους αναπληρωτές τους, για διετή 
θητεία, με δυνατότητα επανεκλογής, από ενιαίο ψηφο-
δέλτιο ανά κατηγορία, με άμεση, μυστική και καθολική 
ψηφοφορία των μελών της οικείας κατηγορίας προσω-
πικού της Σχολής. 
Η Γενική Συνέλευση της Σχολής συγκροτείται και λει-
τουργεί νόμιμα έστω και αν δεν έχουν οριστεί ή εκλεγεί 
οι εκπρόσωποι των περιπτώσεων γ΄ και δ΄, αντίστοιχα.
2. Η Γενική Συνέλευση της Σχολής έχει όσες αρμοδιότη-
τες της αναθέτει ο νόμος, ο Οργανισμός και ο Εσωτερικός 
Κανονισμός, καθώς και εκείνες που δεν ανατίθενται σε 
άλλα όργανα της Σχολής. 
Άρθρο 18
Κοσμητεία
1. Η Κοσμητεία αποτελείται από: 
α) Τον Κοσμήτορα της Σχολής.
β) Τους Προέδρους των Τμημάτων.
γ) Τους εκπροσώπους των φοιτητών σε ποσοστό 10% 
του συνόλου των μελών της Κοσμητείας των περιπτώ-
σεων α΄ και β΄. Αν, με βάση το παραπάνω ποσοστό, 
προκύπτει δεκαδικός αριθμός, αυτός στρογγυλοποιείται 
στην προηγούμενη ακέραιη μονάδα, όταν είναι κάτω 
του μισού (0,5) και στην επόμενη ακέραιη μονάδα, όταν 
είναι μισό (0,5) ή άνω του μισού. Οι εκπρόσωποι των 
φοιτητών είναι κατ’ ελάχιστον ένας (1) εκπρόσωπος για 
την κατηγορία των προπτυχιακών και ένας (1) συνολικά 
για τις κατηγορίες των μεταπτυχιακών φοιτητών και των 
υποψήφιων διδακτόρων, όπου υπάρχουν.
Οι εκπρόσωποι των φοιτητών εκλέγονται, μαζί με τους 
αναπληρωτές τους, με άμεση, μυστική και καθολική ψη-
φοφορία από το σύνολο των φοιτητών με δικαίωμα συμ-
μετοχής της οικείας κατηγορίας της Σχολής, για ετήσια 
θητεία. 
δ) Τρεις (3) εκπροσώπους, έναν (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. της Σχολής, οι οποίοι 
εκλέγονται, μαζί με τους αναπληρωτές τους, με άμεση, 
μυστική και καθολική ψηφοφορία των μελών της οικείας 
κατηγορίας προσωπικού της Σχολής, για διετή θητεία και 
δυνατότητα επανεκλογής, από ενιαίο ψηφοδέλτιο ανά 
κατηγορία. Η Κοσμητεία της Σχολής συγκροτείται και 
λειτουργεί νόμιμα έστω και αν δεν έχουν εκλεγεί εκπρό-
σωποι των περιπτώσεων γ΄ και δ΄, αντίστοιχα.
Οι προπτυχιακοί φοιτητές δεν ψηφίζουν για τα θέματα 
της περίπτωσης στ΄ της παραγράφου 3, όταν αφορούν 
στις σπουδές δεύτερου και τρίτου κύκλου.
2. Αν η Σχολή έχει ένα μόνο Τμήμα, η Κοσμητεία απο-
τελείται από τον Κοσμήτορα, ο οποίος εκτελεί και χρέη 
Προέδρου Τμήματος, από τους Διευθυντές Τομέων, από 
πέντε (5) εκλεγμένα από τη Γενική Συνέλευση της Σχολής 
μέλη Δ.Ε.Π., από δύο (2) εκπροσώπους των φοιτητών, 
έναν (1) για την κατηγορία των προπτυχιακών και έναν 
(1) συνολικά για τις κατηγορίες των μεταπτυχιακών φοι-
τητών και των υποψήφιων διδακτόρων, όπου υπάρχουν, 
καθώς και από τρεις (3) εκπροσώπους, έναν (1) ανά κατη-
γορία από τα μέλη Ε.Ε.Π., Ε.ΔΙ.Π. και Ε.Τ.Ε.Π. της Σχολής. Οι 
εκπρόσωποι των φοιτητών και των μελών Ε.Ε.Π., Ε.ΔΙ.Π. 
και Ε.Τ.Ε.Π. εκλέγονται, αντίστοιχα, σύμφωνα με όσα ορί-
ζονται στις περιπτώσεις γ΄ και δ΄ της παραγράφου 1 και η 
Κοσμητεία συγκροτείται και λειτουργεί νόμιμα έστω και 
αν δεν έχουν εκλεγεί οι εκπρόσωποι αυτοί. Τα θέματα 
που αφορούν στην εφαρμογή της παραγράφου αυτής 
καθορίζονται με απόφαση του Πρύτανη, που δημοσιεύ-
εται στην Εφημερίδα της Κυβερνήσεως.
3. Στην Κοσμητεία ανήκουν οι εξής αρμοδιότητες και 
όσες άλλες προβλέπονται από τις διατάξεις του παρό-
ντος νόμου, του Οργανισμού, του Εσωτερικού Κανονι-
σμού, καθώς και τις λοιπές διατάξεις της κείμενης νο-
μοθεσίας: 
1970
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
α) έχει τη γενική εποπτεία της λειτουργίας της Σχολής 
και των Τμημάτων της,
β) χαράσσει τη γενική εκπαιδευτική και ερευνητική 
πολιτική της Σχολής και την πορεία ανάπτυξής της, στο 
πλαίσιο της πολιτικής του Ιδρύματος, και προβαίνει σε 
τακτικό απολογισμό των σχετικών δραστηριοτήτων,
γ) επεξεργάζεται τις εισηγήσεις των Συνελεύσεων των 
Τμημάτων για τη δημιουργία νέων θέσεων μελών Δ.Ε.Π., 
καθώς και μελών Ε.Ε.Π., Ε.ΔΙ.Π. και Ε.Τ.Ε.Π. και υποβάλλει 
τις σχετικές προτάσεις στη Σύγκλητο,
δ) κατανέμει τα κονδύλια του τακτικού προϋπολογι-
σμού στα Τμήματα, στα Εργαστήρια, στις Κλινικές και 
στα Μουσεία της Σχολής, όταν αυτά δεν ανήκουν σε 
Τμήματα, σύμφωνα με τις αποφάσεις της Συγκλήτου,
ε) εισηγείται τη διεξαγωγή και συντονίζει τα κοινά μα-
θήματα Τμημάτων της Σχολής με άλλα Τμήματα της ίδιας 
ή άλλης Σχολής,
στ) διατυπώνει γνώμη για τον προγραμματικό σχεδι-
ασμό του Ιδρύματος, κατά το σκέλος που αφορά στη 
Σχολή,
ζ) οργανώνει και καθορίζει τον τρόπο λειτουργίας και 
τη στελέχωση των υπηρεσιών της Κοσμητείας,
η) προτείνει στη Σύγκλητο δημιουργία νέων θέσεων 
μελών Δ.Ε.Π. ύστερα από εισήγηση των Συνελεύσεων 
των οικείων Τμημάτων,
θ) λαμβάνει την πρωτοβουλία ανάπτυξης συνεργειών 
μεταξύ Τμημάτων της Σχολής ή με Τμήματα άλλων Σχο-
λών, προκειμένου να ενισχυθεί η διεπιστημονικότητα 
των προγραμμάτων σπουδών.
Άρθρο 19
Κοσμήτορας
1. α) Κοσμήτορας εκλέγεται μέλος Δ.Ε.Π. πρώτης βαθ-
μίδας ή αναπληρωτής, πλήρους απασχόλησης, της οι-
κείας Σχολής για θητεία τριών (3) ετών. Η ημερομηνία 
έναρξης και λήξης της θητείας ορίζεται στην προκήρυξη.
β) Δεν επιτρέπεται να είναι υποψήφιοι μέλη Δ.Ε.Π. που 
αποχωρούν από την υπηρεσία λόγω συμπλήρωσης του 
ανώτατου ορίου ηλικίας κατά τη διάρκεια της προκη-
ρυσσόμενης θέσης.
γ) Επιτρέπεται η εκλογή Κοσμήτορα για δεύτερη συνε-
χόμενη θητεία και έως δύο (2) θητείες συνολικά. 
2. Το σώμα εκλεκτόρων για την εκλογή Κοσμήτορα 
απαρτίζεται: α) από το σύνολο των μελών Δ.Ε.Π. της οι-
κείας Σχολής (πρώτη ομάδα εκλεκτόρων) και β) από το 
σύνολο των μελών Ε.Ε.Π., Ε.ΔΙ.Π. και Ε.Τ.Ε.Π. της οικείας 
Σχολής (δεύτερη ομάδα εκλεκτόρων). Οι περιπτώσεις β΄ 
και γ΄ της παραγράφου 3 του άρθρου 15 ισχύουν και για 
την εκλογή Κοσμήτορα.
3. Η προκήρυξη των εκλογών για την ανάδειξη Κοσμή-
τορα γίνεται από τον υπηρετούντα Κοσμήτορα τρεις (3) 
μήνες πριν από τη λήξη της θητείας του. Αν δεν τηρηθεί 
η ανωτέρω προθεσμία η αρμοδιότητα της προκήρυξης 
περιέρχεται στον Πρύτανη. Ο Κοσμήτορας ή ο Πρύτανης, 
κατά περίπτωση, μεριμνά για την ανάρτηση της προκή-
ρυξης στο διαδικτυακό τόπο του Ιδρύματος και της οι-
κείας Σχολής και λαμβάνει κάθε άλλο αναγκαίο μέτρο για 
τη μεγαλύτερη δυνατή δημοσιοποίηση της προκήρυξης.
4. Υποψηφιότητες για το αξίωμα του Κοσμήτορα υπο-
βάλλονται από τους ενδιαφερόμενους, εντός της προθε-
σμίας που ορίζεται στην προκήρυξη, στον Κοσμήτορα ή 
τον Πρύτανη, αν έχει περιέλθει σε αυτόν η αρμοδιότητα 
της προκήρυξης των εκλογών, σύμφωνα με το δεύτερο 
εδάφιο της παραγράφου 3. 
5. Την ευθύνη διεξαγωγής της εκλογικής διαδικασί-
ας έχει πενταμελής Κεντρική Εφορευτική Επιτροπή, με 
ισάριθμα αναπληρωματικά μέλη, η οποία ορίζεται με 
απόφαση του Κοσμήτορα, τουλάχιστον πέντε (5) εργά-
σιμες ημέρες πριν από την ημέρα της ψηφοφορίας και 
αποτελείται από μέλη Δ.Ε.Π. της Σχολής. Αν δεν τηρηθεί η 
ανωτέρω προθεσμία η σχετική αρμοδιότητα περιέρχεται 
στον Πρύτανη. Πρόεδρος της Κεντρικής Εφορευτικής 
Επιτροπής είναι το ανώτερης βαθμίδας αρχαιότερο μέ-
λος Δ.Ε.Π.. Η Κεντρική Εφορευτική Επιτροπή, αφού της 
παραδοθούν οι αιτήσεις των ενδιαφερομένων, εξετάζει 
την εκλογιμότητα, ανακηρύσσει τους υποψήφιους Κο-
σμήτορες μέσα σε δύο (2) εργάσιμες ημέρες από την συ-
γκρότησή της, επιβλέπει τη διεξαγωγή της ψηφοφορίας, 
εκδίδει το αποτέλεσμα και το υποβάλλει στον Πρύτανη, 
ο οποίος εκδίδει τη διαπιστωτική πράξη εκλογής, που 
δημοσιεύεται στην Εφημερίδα της Κυβερνήσεως. 
6. Η ψηφοφορία είναι άμεση και μυστική και διεξάγεται 
με κάλπη σε εργάσιμη ημέρα της εβδομάδος, τέτοια που 
να επιτρέπει τη διεξαγωγή επαναληπτικής ψηφοφορίας 
την ακριβώς επόμενη εργάσιμη ημέρα.
7. Κοσμήτορας εκλέγεται ο υποψήφιος που συγκέ-
ντρωσε την απόλυτη πλειοψηφία των έγκυρων ψήφων, 
σύμφωνα με όσα ορίζονται στην παράγραφο 2. Αν κανείς 
από τους υποψήφιους Κοσμήτορες δεν συγκεντρώσει 
την απόλυτη πλειοψηφία των έγκυρων ψήφων ή σε περί-
πτωση ισοψηφίας, η εκλογή επαναλαμβάνεται σύμφωνα 
με όσα ορίζονται στην παράγραφο 8 του άρθρου 15. 
Αν υπάρχει ένας μόνο υποψήφιος, αυτός εκλέγεται αν 
συγκεντρώσει τουλάχιστον το ένα τρίτο (1/3) των έγκυ-
ρων ψήφων της πρώτης ομάδας εκλεκτόρων.
8. Ο Κοσμήτορας δεν επιτρέπεται να κατέχει συγχρό-
νως το αξίωμα άλλου μονοπρόσωπου οργάνου του οι-
κείου ή άλλου Α.Ε.Ι., με εξαίρεση τις θέσεις Διευθυντή 
Π.Μ.Σ., Εργαστηρίου, Κλινικής και Μουσείου. 
9. Ο Κοσμήτορας αν απουσιάζει ή κωλύεται προσωρι-
νά να ασκήσει τα καθήκοντά του, αναπληρώνεται από 
τον αρχαιότερο Πρόεδρο Τμήματος της Σχολής, με βάση 
την ημερομηνία δημοσίευσης της διαπιστωτικής πράξης 
εκλογής του στο αξίωμα αυτό. Επί Προέδρων ίδιας αρχαι-
ότητας, τον Κοσμήτορα αναπληρώνει το αρχαιότερο από 
αυτούς μέλος Δ.Ε.Π. πρώτης βαθμίδας, και, ελλείψει με-
λών Δ.Ε.Π. πρώτης βαθμίδας, το αρχαιότερο μέλος Δ.Ε.Π. 
της βαθμίδας του αναπληρωτή. Επί ίδιας ημερομηνίας 
πράξεων διορισμού στην οικεία βαθμίδα, διενεργείται 
κλήρωση ενώπιον της Γενικής Συνέλευσης της Σχολής. 
10. Αν ο Κοσμήτορας παραιτηθεί ή εκλείψει για οποιον-
δήποτε λόγο ή ακυρωθεί η εκλογή του κατά τα δύο (2) 
πρώτα έτη της θητείας του για τη μέχρι τη λήξη της θητεί-
ας του χρονική περίοδο, διενεργούνται από τον Πρύτανη 
εκλογές για την ανάδειξη Κοσμήτορα, το αργότερο μέσα 
σε δεκαπέντε (15) εργάσιμες ημέρες από την κένωση της 
θέσης. Η θητεία του νέου Κοσμήτορα θεωρείται πλήρης, 
εκτός αν η εκλογή έλαβε χώρα κατά το δεύτερο έτος 
της προκηρυχθείσας θητείας και αναδείχθηκε Κοσμή-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1971
τορας πρόσωπο διαφορετικό από αυτό που κατείχε το 
αξίωμα. Οι προϋποθέσεις αυτές πρέπει να συντρέχουν 
σωρευτικά. 
Έως ότου αναλάβει καθήκοντα ο νέος Κοσμήτορας, 
καθώς και αν ο Κοσμήτορας παραιτηθεί ή εκλείψει για 
οποιονδήποτε λόγο ή ακυρωθεί η εκλογή του κατά τη δι-
άρκεια του τελευταίου έτους της θητείας του, καθήκοντα 
Κοσμήτορα ασκεί το αρχαιότερο μέλος Δ.Ε.Π. πρώτης 
βαθμίδας της Σχολής. Επί περισσότερων μελών Δ.Ε.Π. 
πρώτης βαθμίδας ίδιας αρχαιότητας, διενεργείται κλή-
ρωση ενώπιον της Γενικής Συνέλευσης της Σχολής. Ο 
Πρύτανης εκδίδει σχετική διαπιστωτική πράξη, η οποία 
δημοσιεύεται στην Εφημερίδα της Κυβερνήσεως. 
11. Ο Κοσμήτορας έχει τις εξής αρμοδιότητες και όσες 
άλλες προβλέπονται από τις διατάξεις του παρόντος, του 
Οργανισμού και του Εσωτερικού Κανονισμού: 
α) συγκαλεί τη Γενική Συνέλευση της Σχολής και την 
Κοσμητεία, καταρτίζει την ημερήσια διάταξη, ορίζει ως 
εισηγητή των θεμάτων μέλος της Γενικής Συνέλευσης ή 
της Κοσμητείας, αντίστοιχα, προεδρεύει των εργασιών 
τους και εισηγείται τα θέματα για τα οποία δεν έχει ορι-
στεί ως εισηγητής άλλο μέλος της Γενικής Συνέλευσης ή 
της Κοσμητείας. Επίσης, μεριμνά για την εφαρμογή των 
αποφάσεων της Γενικής Συνέλευσης και της Κοσμητείας,
β) επιβλέπει την εφαρμογή των Κανονισμών Σπουδών 
των Τμημάτων και την τήρηση του παρόντος νόμου, του 
Οργανισμού και του Εσωτερικού Κανονισμού,
γ) προΐσταται των υπηρεσιών της Κοσμητείας,
δ) συγκροτεί επιτροπές για τη μελέτη ή διεκπεραίωση 
συγκεκριμένων θεμάτων που εμπίπτουν στις αρμοδιό-
τητές του, 
ε) συμμετέχει στην Επιτροπή Μεταπτυχιακών Σπου-
δών του Ιδρύματος, σύμφωνα με την παράγραφο 5 του 
άρθρου 32.
12. Ο Κοσμήτορας συντάσσει ετήσια έκθεση απολογι-
σμού του έργου του, την οποία υποβάλλει προς έγκριση 
στη Γενική Συνέλευση της Σχολής.
Άρθρο 20
Όργανα του Τμήματος
Όργανα του Τμήματος είναι: 
α) η Συνέλευση του Τμήματος, 
β) το Διοικητικό Συμβούλιο και 
γ) ο Πρόεδρος του Τμήματος.
Άρθρο 21
Συνέλευση Τμήματος
1. Η Συνέλευση του Τμήματος απαρτίζεται από:
α) Τα μέλη Δ.Ε.Π. του Τμήματος, ως εξής:
αα. Από τους ανωτέρω, εφόσον ο αριθμός τους εί-
ναι μικρότερος ή ίσος του τριάντα (30). Αν στο Τμήμα 
υπάρχουν λιγότερα από πέντε (5) μέλη Δ.Ε.Π., η Γενική 
Συνέλευση της Σχολής, στην οποία ανήκει το Τμήμα, 
συμπληρώνει τα μέλη της ως τον αριθμό πέντε (5) από 
τουλάχιστον ένα (1) μέλος Δ.Ε.Π. των συγγενέστερων ως 
προς το γνωστικό αντικείμενο Τμημάτων. 
ββ. Αν τα μέλη Δ.Ε.Π. υπερβαίνουν τα τριάντα (30), 
στη Συνέλευση μετέχουν τριάντα (30) εκπρόσωποι, οι 
οποίοι κατανέμονται στους Τομείς ανάλογα με το συνο-
λικό αριθμό των μελών Δ.Ε.Π. κάθε Τομέα. Οι ανωτέρω 
εκπρόσωποι εκλέγονται για ετήσια θητεία, κατ’ αναλογία 
του αριθμού των μελών του Τομέα σε κάθε βαθμίδα, με 
άμεση και μυστική ψηφοφορία όλων των μελών Δ.Ε.Π. 
του Τομέα. Στην τελευταία περίπτωση, τη διαδικασία για 
την ανάδειξη των εκπροσώπων του Τομέα στο Τμήμα 
κινεί ο Διευθυντής του Τομέα, τρεις (3) μήνες πριν από 
τη λήξη της θητείας των εκπροσώπων του προηγούμε-
νου έτους.
β) τον Πρόεδρο και τον Αναπληρωτή Πρόεδρο του 
Τμήματος και, εφόσον υπάρχουν Τομείς, από τους Δι-
ευθυντές των Τομέων, οι οποίοι δεν συνυπολογίζονται 
στον αριθμό των τριάντα (30) μελών της περίπτωσης α΄. 
γ) Τους εκπροσώπους των φοιτητών σε ποσοστό 15% 
του συνόλου των μελών της Συνέλευσης του Τμήματος 
των περιπτώσεων α΄ και β΄ και σε κάθε περίπτωση όχι 
περισσότερους των δέκα (10). Αν, με βάση το παραπάνω 
ποσοστό, προκύπτει δεκαδικός αριθμός, αυτός στρογ-
γυλοποιείται στην προηγούμενη ακέραιη μονάδα, όταν 
είναι κάτω του μισού (0,5) και στην επόμενη ακέραιη 
μονάδα, όταν είναι μισό (0,5) ή άνω του μισού. Οι εκ-
πρόσωποι των φοιτητών είναι κατ’ ελάχιστον ένας (1) 
εκπρόσωπος των προπτυχιακών και ένας (1) των μετα-
πτυχιακών φοιτητών και των υποψήφιων διδακτόρων, 
όπου υπάρχουν.
Οι ανωτέρω εκπρόσωποι των φοιτητών εκλέγονται, 
μαζί με τους αναπληρωτές τους, για ετήσια θητεία από 
τους φοιτητές, με δικαίωμα συμμετοχής, με άμεση, μυ-
στική και καθολική ψηφοφορία από το σύνολο των φοι-
τητών της οικείας κατηγορίας του Τμήματος. 
δ) Τρεις (3) εκπροσώπους, έναν (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. του Τμήματος, οι οποίοι 
εκλέγονται, μαζί με τους αναπληρωτές τους, για ετήσια 
θητεία, με δυνατότητα επανεκλογής, από ενιαίο ψηφο-
δέλτιο ανά κατηγορία, με άμεση, μυστική και καθολική 
ψηφοφορία όλων των μελών της οικείας κατηγορίας 
προσωπικού του Τμήματος. 
Η Συνέλευση του Τμήματος συγκροτείται και λειτουρ-
γεί νόμιμα έστω και αν οι εκπρόσωποι των περιπτώσεων 
γ΄ και δ΄ δεν έχουν εκλεγεί.
Οι προπτυχιακοί φοιτητές δεν ψηφίζουν για θέματα 
που αφορούν στις σπουδές δεύτερου και τρίτου κύκλου.
2. Η Συνέλευση του Τμήματος έχει τις εξής αρμοδιό-
τητες και όσες άλλες προβλέπονται από τις διατάξεις 
του παρόντος νόμου, του Οργανισμού, του Εσωτερικού 
Κανονισμού, καθώς και τις λοιπές διατάξεις της κείμενης 
νομοθεσίας: 
α) χαράσσει τη γενική εκπαιδευτική και ερευνητική 
πολιτική του Τμήματος και την πορεία ανάπτυξής του, 
στο πλαίσιο της πολιτικής της Σχολής και του Ιδρύματος,
β) γνωμοδοτεί για τα θέματα της περίπτωσης α΄ της 
παραγράφου 2 του άρθρου 8 και συντάσσει τον Εσωτε-
ρικό Κανονισμό του Τμήματος, στο πλαίσιο των κατευ-
θύνσεων του Εσωτερικού Κανονισμού του Ιδρύματος, 
γ)  καθορίζει  το  ενιαίο  γνωστικό  αντικείμενο  κάθε 
Τομέα και αποφασίζει την αλλαγή του γνωστικού αντι-
κειμένου στο οποίο έχει διοριστεί μέλος Δ.Ε.Π., ύστερα 
από γνώμη της Γενικής Συνέλευσης του οικείου Τομέα, 
σύμφωνα με τα ειδικότερα οριζόμενα στο άρθρο 79 του 
ν. 4310/2014 (Α΄ 258),
1972
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δ) ορίζει Διευθυντή Τομέα όταν δεν υπάρχουν υπο-
ψηφιότητες,
ε) εισηγείται στην Κοσμητεία της Σχολής την οργάνω-
ση κοινών μαθημάτων του Τμήματος με άλλα Τμήματα 
της ίδιας ή άλλης Σχολής, 
στ) συντάσσει τον οδηγό προγράμματος σπουδών του 
Τμήματος,
ζ) απονέμει τους τίτλους σπουδών των προγραμμάτων 
σπουδών που οργανώνει το Τμήμα,
η) κατανέμει το διδακτικό έργο στους διδάσκοντες των 
προπτυχιακών και μεταπτυχιακών μαθημάτων, 
θ) αναθέτει αυτοδύναμο διδακτικό έργο στα μέλη 
Ε.ΔΙ.Π. και Ε.Τ.Ε.Π., σύμφωνα με όσα ορίζονται στις οι-
κείες διατάξεις,
ι) εγκρίνει τα διανεμόμενα συγγράμματα για κάθε μά-
θημα του προγράμματος σπουδών,
ια) συγκροτεί ομάδες για την εσωτερική αξιολόγηση 
του Τμήματος,
ιβ) εισηγείται στην Κοσμητεία της Σχολής τη δημιουρ-
γία νέων θέσεων μελών Δ.Ε.Π. και μελών Ε.Ε.Π., Ε.ΔΙ.Π. 
και Ε.Τ.Ε.Π.,
ιγ) καταρτίζει και επικαιροποιεί τα μητρώα εσωτερικών 
και εξωτερικών μελών, τα οποία τηρούνται για τις διαδι-
κασίες εκλογής, εξέλιξης, μονιμοποίησης και ανανέωσης 
της θητείας μελών Δ.Ε.Π., τα οποία και υποβάλλει προς 
έγκριση στη Σύγκλητο,
ιδ) εισηγείται στον Πρύτανη την προκήρυξη θέσεων 
μελών Δ.Ε.Π. και ασκεί τις προβλεπόμενες από το νόμο 
αρμοδιότητες κατά τη διαδικασία κρίσης μελών Δ.Ε.Π. 
και Ε.Ε.Π., Ε.ΔΙ.Π. και Ε.Τ.Ε.Π., 
ιε) αποφασίζει για την ένταξη μελών Δ.Ε.Π. σε καθε-
στώς μερικής απασχόλησης,
ιστ) γνωμοδοτεί για τη μετακίνηση μελών Δ.Ε.Π. από 
και προς το Τμήμα,
ιζ) προκηρύσσει θέσεις έκτακτου διδακτικού προσω-
πικού, συγκροτεί εισηγητικές επιτροπές και λαμβάνει 
απόφαση περί της επιλογής, 
ιη) προσκαλεί επισκέπτες καθηγητές και επισκέπτες 
μεταδιδακτορικούς ερευνητές και τους παρέχει κάθε 
δυνατή υποστήριξη για την εκτέλεση του ακαδημαϊκού 
έργου τους,
ιθ) εισηγείται στη Σύγκλητο την απονομή τίτλων Επίτι-
μου Διδάκτορα, Ομότιμου και Επίτιμου Καθηγητή,
κ) κατανέμει τα κονδύλια στις εκπαιδευτικές, ερευνη-
τικές και λοιπές δραστηριότητες του Τμήματος,
κα) συγκροτεί επιτροπές για τη μελέτη ή διεκπεραίωση 
συγκεκριμένων θεμάτων που εμπίπτουν στις αρμοδιό-
τητές της.
Άρθρο 22
Διοικητικό Συμβούλιο
1. Το Διοικητικό Συμβούλιο λειτουργεί σε Τμήματα με 
δύο (2) ή περισσότερους Τομείς. Στα Τμήματα που δεν 
λειτουργεί Διοικητικό Συμβούλιο, τις αρμοδιότητες του 
παρόντος ασκεί η Συνέλευση του Τμήματος.
2. Το Διοικητικό Συμβούλιο απαρτίζεται από:
α) τον Πρόεδρο και τον Αναπληρωτή Πρόεδρο του 
Τμήματος, 
β) τους Διευθυντές των Τομέων, 
γ) έναν (1) από τους τρεις (3) εκλεγμένους εκπροσώ-
πους της περίπτωσης δ΄ της παραγράφου 1 του άρθρου 
21, που υποδεικνύεται από τους ίδιους. Το Διοικητικό 
Συμβούλιο του Τμήματος συγκροτείται και λειτουργεί 
νόμιμα έστω και αν δεν έχει υποδειχθεί ο εκπρόσωπος 
της παρούσας περίπτωσης.
3. Το Διοικητικό Συμβούλιο εισηγείται στη Συνέλευση 
του Τμήματος ζητήματα αρμοδιότητάς της και επεξερ-
γάζεται ζητήματα που παραπέμπονται σε αυτό από την 
τελευταία. Στην αρμοδιότητά του ανήκει, επίσης, κάθε 
θέμα, πλην των αναφερόμενων στην παράγραφο 2 του 
άρθρου 21, για το οποίο η κείμενη νομοθεσία προβλέπει 
την παροχή γνώμης ή την υποβολή πρότασης ή εισήγη-
σης σε επίπεδο Τμήματος.
Άρθρο 23
Πρόεδρος Τμήματος
1. α) Πρόεδρος ή Αναπληρωτής Πρόεδρος Τμήματος 
εκλέγεται πλήρους απασχόλησης μέλος Δ.Ε.Π. πρώτης 
βαθμίδας ή της βαθμίδας του αναπληρωτή του οικεί-
ου Τμήματος για θητεία δύο (2) ετών. Αν δεν υπάρχουν 
μέλη Δ.Ε.Π. των δύο πρώτων βαθμίδων μπορεί να θέσει 
υποψηφιότητα και επίκουρος. Αν δεν υπάρχουν υπο-
ψηφιότητες, ο Πρόεδρος του Τμήματος ορίζεται από τη 
Σύγκλητο μεταξύ των υπαρχόντων μελών Δ.Ε.Π. του Τμή-
ματος, με προτεραιότητα στις δύο πρώτες βαθμίδες και 
μέχρι τη βαθμίδα του Επίκουρου. Η ημερομηνία έναρξης 
και λήξης της θητείας ορίζεται στην προκήρυξη.
β) Δεν επιτρέπεται να είναι υποψήφιοι μέλη Δ.Ε.Π. που 
αποχωρούν από την υπηρεσία λόγω συμπλήρωσης του 
ανώτατου ορίου ηλικίας κατά τη διάρκεια της προκη-
ρυσσόμενης θητείας. 
γ) Επιτρέπεται η εκλογή Προέδρου για δεύτερη συνε-
χόμενη θητεία. Στην περίπτωση αυτή, ο Πρόεδρος δεν 
μπορεί να επανεκλεγεί πριν παρέλθουν δύο (2) έτη από 
τη λήξη της δεύτερης θητείας του. Δεν επιτρέπεται η 
εκλογή του ίδιου προσώπου ως Προέδρου για περισ-
σότερες από τέσσερις (4) θητείες συνολικά.
2. Η εκλογή του Προέδρου και του Αναπληρωτή Προ-
έδρου γίνεται με δύο (2) ξεχωριστά ενιαία ψηφοδέλτια, 
που περιλαμβάνουν τα ονόματα όλων των υποψήφιων 
Προέδρων και Αναπληρωτών Προέδρων, αντίστοιχα. Οι 
εκλογείς σημειώνουν την προτίμησή τους για έναν μόνο 
από τους υποψήφιους Προέδρους και για έναν μόνο από 
τους υποψήφιους Αναπληρωτές Προέδρους δίπλα από 
το όνομά τους. 
3. Το σώμα εκλεκτόρων για την εκλογή Προέδρου και 
Αναπληρωτή Προέδρου απαρτίζεται: α) από το σύνολο 
των μελών Δ.Ε.Π. του οικείου Τμήματος (πρώτη ομάδα 
εκλεκτόρων) και β) από το σύνολο των μελών Ε.Ε.Π., 
Ε.ΔΙ.Π. και Ε.Τ.Ε.Π. του οικείου Τμήματος (δεύτερη ομά-
δα εκλεκτόρων). Οι ρυθμίσεις των περιπτώσεων β΄ και 
γ΄ της παραγράφου 3 του άρθρου 15 ισχύουν και για την 
εκλογή Προέδρου και Αναπληρωτή Προέδρου.
4. Η προκήρυξη των εκλογών για την ανάδειξη Προέ-
δρου και Αναπληρωτή Προέδρου Τμήματος γίνεται από 
τον Κοσμήτορα τρεις (3) μήνες πριν από τη λήξη της θη-
τείας των υπηρετούντων Προέδρου και Αναπληρωτή 
Προέδρου. Αν δεν τηρηθεί η ανωτέρω προθεσμία, η αρ-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1973
μοδιότητα της προκήρυξης περιέρχεται στον Πρύτανη. 
Ο Κοσμήτορας ή ο Πρύτανης, κατά περίπτωση, μεριμνά 
για την ανάρτηση της προκήρυξης στον διαδικτυακό 
τόπο του Ιδρύματος και της οικείας Σχολής και λαμβάνει 
κάθε άλλο αναγκαίο μέτρο για τη μεγαλύτερη δυνατή 
δημοσιοποίηση της προκήρυξης. 
5. Υποψηφιότητες για το αξίωμα του Προέδρου και 
του Αναπληρωτή Προέδρου Τμήματος υποβάλλονται 
από τους ενδιαφερόμενους, μέσα στην προθεσμία που 
ορίζεται στην προκήρυξη, στον Κοσμήτορα ή στον Πρύ-
τανη, αν έχει περιέλθει σε αυτόν η αρμοδιότητα της προ-
κήρυξης των εκλογών, σύμφωνα με το εδάφιο β΄ της 
παραγράφου 4. 
6. Την ευθύνη διεξαγωγής της εκλογικής διαδικασίας 
έχει τριμελής Κεντρική Εφορευτική Επιτροπή, με ισάριθ-
μους αναπληρωτές, η οποία ορίζεται, με απόφαση του 
Κοσμήτορα, τουλάχιστον πέντε (5) εργάσιμες ημέρες 
πριν από την ημέρα της ψηφοφορίας και αποτελείται 
από μέλη Δ.Ε.Π. του Τμήματος. Αν δεν τηρηθεί η ανω-
τέρω προθεσμία, η σχετική αρμοδιότητα περιέρχεται 
στον Πρύτανη. Πρόεδρος της Κεντρικής Εφορευτικής 
Επιτροπής είναι το ανώτερης βαθμίδας αρχαιότερο μέ-
λος Δ.Ε.Π.. Η Κεντρική Εφορευτική Επιτροπή, αφού της 
παραδοθούν οι αιτήσεις των ενδιαφερομένων, εξετάζει 
την εκλογιμότητα, ανακηρύσσει τους υποψήφιους Προ-
έδρους και Αναπληρωτές Προέδρους μέσα σε δύο (2) 
εργάσιμες ημέρες από τη συγκρότησή της, επιβλέπει τη 
διεξαγωγή της ψηφοφορίας, εκδίδει το αποτέλεσμα και 
το υποβάλλει στον Πρύτανη, ο οποίος εκδίδει διαπιστω-
τική πράξη εκλογής, που δημοσιεύεται στην Εφημερίδα 
της Κυβερνήσεως.
7. Η ψηφοφορία είναι άμεση και μυστική και διεξάγεται 
με κάλπη ταυτόχρονα για τους υποψήφιους Προέδρους 
και Αναπληρωτές Προέδρους, σε εργάσιμη ημέρα της 
εβδομάδος τέτοια που να επιτρέπει τη διεξαγωγή επα-
ναληπτικής ψηφοφορίας την ακριβώς επόμενη εργάσιμη 
ημέρα.
8. Πρόεδρος εκλέγεται ο υποψήφιος που συγκέντρωσε 
την απόλυτη πλειοψηφία των έγκυρων ψήφων, σύμφωνα 
με όσα ορίζονται στην παράγραφο 3. Αν κανείς από τους 
υποψήφιους Προέδρους δεν συγκεντρώσει την απόλυτη 
πλειοψηφία των έγκυρων ψήφων ή σε περίπτωση ισο-
ψηφίας, η εκλογή επαναλαμβάνεται, σύμφωνα με όσα 
ορίζονται στην παράγραφο 8 του άρθρου 15.
Αν υπάρχει ένας μόνο υποψήφιος, αυτός εκλέγεται αν 
συγκεντρώσει τουλάχιστον το ένα τρίτο (1/3) των έγκυ-
ρων ψήφων της πρώτης ομάδας εκλεκτόρων.
9. Για την εκλογή Αναπληρωτή Προέδρου, εφαρμόζε-
ται αναλόγως η παράγραφος 8. 
10. Ο Πρόεδρος Τμήματος δεν επιτρέπεται να κατέχει 
συγχρόνως το αξίωμα άλλου μονοπρόσωπου οργάνου 
του οικείου ή άλλου Α.Ε.Ι., με εξαίρεση τη θέση Διευθυ-
ντή Π.Μ.Σ., Εργαστηρίου, Κλινικής ή Μουσείου. 
11. Ο Πρόεδρος του Τμήματος έχει τις εξής αρμοδι-
ότητες και όσες άλλες προβλέπονται από τις διατάξεις 
του παρόντος νόμου, του Οργανισμού, του Εσωτερικού 
Κανονισμού, καθώς και τις λοιπές διατάξεις της κείμενης 
νομοθεσίας:
α) προΐσταται των υπηρεσιών του Τμήματος και επο-
πτεύει την εύρυθμη λειτουργία του Τμήματος και την 
τήρηση των νόμων, του Οργανισμού και του Εσωτερικού 
Κανονισμού,
β) συγκαλεί τη Συνέλευση του Τμήματος, καταρτίζει 
την ημερήσια διάταξη, ορίζει ως εισηγητή των θεμάτων 
μέλος της Συνέλευσης, προεδρεύει των εργασιών της, 
εισηγείται τα θέματα για τα οποία δεν έχει οριστεί ως 
εισηγητής άλλο μέλος της Συνέλευσης και μεριμνά για 
την εκτέλεση των αποφάσεών της,
γ) συγκαλεί το Διοικητικό Συμβούλιο, καταρτίζει την 
ημερήσια διάταξη, προεδρεύει των εργασιών του και 
μεριμνά για την εκτέλεση των αποφάσεών του,
δ)  μεριμνά  για  την  εφαρμογή  του  προγράμματος 
σπουδών, συμπεριλαμβανομένων των εκπαιδευτικών 
δραστηριοτήτων,
ε) επιμελείται την τήρηση των μητρώων επιστημονι-
κών δημοσιεύσεων του Τμήματος,
στ) εκδίδει πράξεις ένταξης μελών Δ.Ε.Π. σε καθεστώς 
μερικής απασχόλησης,
ζ) διαβιβάζει στα προβλεπόμενα από το νόμο όργανα 
γνώμες, προτάσεις ή εισηγήσεις της Συνέλευσης Τμή-
ματος,
η) συγκροτεί επιτροπές για την μελέτη ή διεκπεραί-
ωση συγκεκριμένων θεμάτων της αρμοδιότητας του 
Τμήματος,
θ) συντάσσει ετήσια έκθεση δραστηριοτήτων του Τμή-
ματος και τη διαβιβάζει στην Κοσμητεία,
ι) εκπροσωπεί το Τμήμα στη Σύγκλητο και πρέπει να 
ενημερώνει τη Συνέλευση για τις συζητήσεις και τις απο-
φάσεις της Συγκλήτου.
12. Ο Αναπληρωτής Πρόεδρος αναπληρώνει τον Πρό-
εδρο σε περίπτωση απουσίας για οποιονδήποτε λόγο 
ή προσωρινού κωλύματος, καθώς και αν παραιτηθεί ή 
εκλείψει μέχρι τη συμπλήρωση του υπολοίπου της θη-
τείας.
Άρθρο 24
Όργανα μη αυτοδύναμων Τμημάτων
1. Στα Τμήματα Α.Ε.Ι. που δεν πληρούνται οι προϋπο-
θέσεις περί αυτοδυναμίας του άρθρου 11 λειτουργεί 
προσωρινή Συνέλευση Τμήματος, την οποία αποτελούν:
α) υποχρεωτικά όλα τα μέλη Δ.Ε.Π. του Τμήματος, 
β) εκπρόσωποι των φοιτητών σε ποσοστό 15% του 
συνόλου των μελών της προσωρινής Συνέλευσης του 
Τμήματος της περίπτωσης α΄. Αν, με βάση το παραπάνω 
ποσοστό, προκύπτει δεκαδικός αριθμός, αυτός στρογ-
γυλοποιείται στην προηγούμενη ακέραιη μονάδα, όταν 
είναι κάτω του μισού (0,5) και στην επόμενη ακέραιη 
μονάδα, όταν είναι μισό (0,5) ή άνω του μισού. Οι εκ-
πρόσωποι των φοιτητών είναι κατ’ ελάχιστον ένας (1) 
εκπρόσωπος των προπτυχιακών και ένας (1) συνολικά 
των μεταπτυχιακών φοιτητών και των υποψήφιων διδα-
κτόρων, όπου υπάρχουν. Οι ανωτέρω εκπρόσωποι των 
φοιτητών εκλέγονται, μαζί με τους αναπληρωτές τους, 
για ετήσια θητεία από τους φοιτητές, με δικαίωμα συμ-
μετοχής, με άμεση, μυστική και καθολική ψηφοφορία 
από το σύνολο των φοιτητών της οικείας κατηγορίας 
του Τμήματος,
γ) τρεις (3) εκπρόσωποι, ένας (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. του Τμήματος, οι οποίοι 
1974
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
εκλέγονται, μαζί με τους αναπληρωτές τους, για ετήσια 
θητεία, με δυνατότητα επανεκλογής, από ενιαίο ψηφο-
δέλτιο ανά κατηγορία, με άμεση, μυστική και καθολική 
ψηφοφορία όλων των μελών της οικείας κατηγορίας 
προσωπικού του Τμήματος.
Η προσωρινή Συνέλευση του Τμήματος συγκροτείται 
και λειτουργεί νόμιμα έστω και αν δεν έχουν εκλεγεί οι 
εκπρόσωποι των μελών Ε.Ε.Π., Ε.ΔΙ.Π. και Ε.Τ.Ε.Π. και των 
φοιτητών. 
2. Η προσωρινή Συνέλευση ορίζεται με πράξη του 
Πρύτανη ή του Προέδρου της Διοικούσας Επιτροπής 
του Α.Ε.Ι., ύστερα από απόφαση της Συγκλήτου ή της 
Διοικούσας Επιτροπής αντίστοιχα. Με την ίδια πράξη 
ορίζονται ο Πρόεδρος και ο Αναπληρωτής Πρόεδρος, 
οι οποίοι πρέπει να είναι μέλη Δ.Ε.Π. πρώτης βαθμίδας, 
άλλως της βαθμίδας του αναπληρωτή του οικείου Τμή-
ματος, και, ελλείψει τούτων, μέλη Δ.Ε.Π. των δύο πρώτων 
βαθμίδων άλλου Τμήματος του Ιδρύματος. Ο Πρόεδρος 
και ο Αναπληρωτής Πρόεδρος ορίζονται για διετή θη-
τεία, με δυνατότητα να οριστούν για μία ακόμη συνε-
χόμενη θητεία. Στην περίπτωση αυτή, ο Πρόεδρος δεν 
μπορεί να οριστεί εκ νέου πριν παρέλθουν δύο (2) έτη 
από τη λήξη της δεύτερης θητείας του. Δεν επιτρέπεται 
ο ορισμός του ίδιου προσώπου ως Προέδρου, στο ίδιο ή 
άλλο Τμήμα, για περισσότερες από τέσσερις (4) θητείες 
συνολικά. 
3. Η Προσωρινή Συνέλευση ασκεί τις αρμοδιότητες 
που προβλέπονται από τις κείμενες διατάξεις για τη Συ-
νέλευση Τμήματος. Μέσα σε ένα (1) μήνα από την πλή-
ρωση των προϋποθέσεων αυτοδυναμίας του Τμήματος, 
κινείται, με ευθύνη του Πρύτανη ή του Προέδρου της 
Διοικούσας Επιτροπής, η διαδικασία εκλογής Προέδρου 
και Αναπληρωτή Προέδρου του Τμήματος και συγκρό-
τησης της Συνέλευσης Τμήματος. 
4. Σε περίπτωση λειτουργίας προσωρινής Συνέλευσης 
Τμήματος με λιγότερα από πέντε (5) μέλη Δ.Ε.Π. από το 
οικείο Τμήμα, η Σύγκλητος συμπληρώνει τα μέλη της 
προσωρινής Συνέλευσης μέχρι τον αριθμό πέντε (5) 
από τουλάχιστον ένα μέλος Δ.Ε.Π. των συγγενέστερων 
Τμημάτων ως προς το γνωστικό αντικείμενο του μη αυ-
τοδύναμου Τμήματος. 
Άρθρο 25
Όργανα Τομέα
Τα όργανα του Τομέα είναι:
α) η Γενική Συνέλευση και 
β) ο Διευθυντής. 
Άρθρο 26
Γενική Συνέλευση Τομέα
1. Η Γενική Συνέλευση απαρτίζεται από:
α) Τον Διευθυντή του Τομέα.
β) Τα μέλη Δ.Ε.Π. του Τομέα. 
γ) Τους εκπροσώπους των φοιτητών σε ποσοστό 15% 
του συνόλου των μελών της Γενικής Συνέλευσης Τομέα 
των περιπτώσεων α΄ και β΄ και σε κάθε περίπτωση όχι 
περισσότερους των δέκα (10). Αν, με βάση το παραπάνω 
ποσοστό, προκύπτει δεκαδικός αριθμός, αυτός στρογ-
γυλοποιείται στην προηγούμενη ακέραιη μονάδα, όταν 
είναι κάτω του μισού (0,5) και στην επόμενη ακέραιη 
μονάδα, όταν είναι μισό (0,5) ή άνω του μισού. Οι εκ-
πρόσωποι των φοιτητών είναι κατ’ ελάχιστον ένας (1) 
εκπρόσωπος των προπτυχιακών και ένας (1) συνολικά 
των μεταπτυχιακών φοιτητών και των υποψήφιων διδα-
κτόρων, όπου υπάρχουν.
Οι ανωτέρω εκπρόσωποι των φοιτητών εκλέγονται, 
μαζί με τους αναπληρωτές τους, για ετήσια θητεία από 
τους φοιτητές, με δικαίωμα συμμετοχής, με άμεση, μυ-
στική και καθολική ψηφοφορία από το σύνολο των φοι-
τητών της οικείας κατηγορίας του Τμήματος. 
δ) Τρεις (3) εκπροσώπους, έναν (1) ανά κατηγορία από 
τα μέλη Ε.Ε.Π., Ε.ΔΙ.Π. και Ε.Τ.Ε.Π. του Τομέα, οι οποίοι 
εκλέγονται, μαζί με τους αναπληρωτές τους, για ετήσια 
θητεία, με δυνατότητα επανεκλογής, από ενιαίο ψηφο-
δέλτιο ανά κατηγορία, με άμεση, μυστική και καθολική 
ψηφοφορία όλων των μελών της οικείας κατηγορίας 
προσωπικού του Τομέα. 
Η Γενική Συνέλευση του Τομέα συγκροτείται και λει-
τουργεί νόμιμα, έστω και αν οι εκπρόσωποι των περι-
πτώσεων γ΄ και δ΄ δεν έχουν εκλεγεί.
2. Η Γενική Συνέλευση του Τομέα έχει τις εξής αρμοδι-
ότητες και όσες άλλες προβλέπονται από τις διατάξεις 
του παρόντος νόμου, του Οργανισμού, του Εσωτερικού 
Κανονισμού, καθώς και τις λοιπές διατάξεις της κείμενης 
νομοθεσίας:
α) συντονίζει το έργο του Τομέα στο πλαίσιο των απο-
φάσεων της Συνέλευσης του Τμήματος,
β) εισηγείται στη Συνέλευση του Τμήματος σχετικά με 
το πρόγραμμα σπουδών,
γ) κατανέμει τα κονδύλια του Τομέα στις διάφορες δι-
δακτικές και ερευνητικές του δραστηριότητες,
δ) εισηγείται στη Συνέλευση του Τμήματος την κατα-
νομή του διδακτικού έργου στους διδάσκοντες, 
ε) εισηγείται στη Συνέλευση του Τμήματος τα διανεμη-
τέα συγγράμματα για κάθε μάθημα του προγράμματος 
σπουδών. 
Άρθρο 27
Διευθυντής Τομέα
1.α) Διευθυντής Τομέα εκλέγεται πλήρους απασχόλη-
σης μέλος Δ.Ε.Π. μέχρι και τη βαθμίδα του επίκουρου του 
οικείου Τομέα για θητεία ενός (1) έτους. Αν δεν υπάρχουν 
υποψηφιότητες, ο Διευθυντής του Τομέα ορίζεται από 
τη Συνέλευση του Τμήματος μεταξύ των μελών Δ.Ε.Π. 
του Τομέα. 
β) Επιτρέπεται η εκλογή Διευθυντή για δεύτερη συνε-
χόμενη θητεία. 
γ) Διευθυντής δεν μπορεί να επανεκλεγεί πριν περά-
σουν δύο (2) έτη από τη λήξη της δεύτερης θητείας του. 
Δεν επιτρέπεται η εκλογή Διευθυντή για περισσότερες 
από τέσσερις (4) θητείες συνολικά.
δ) Ο Διευθυντής Τομέα δεν επιτρέπεται να κατέχει συγ-
χρόνως το αξίωμα άλλου μονοπρόσωπου οργάνου του 
οικείου ή άλλου Α.Ε.Ι., με εξαίρεση τη θέση Διευθυντή 
Π.Μ.Σ., Εργαστηρίου, Κλινικής και Μουσείου.
2. Η προκήρυξη των εκλογών για την ανάδειξη Διευ-
θυντή Τομέα γίνεται από τον Πρόεδρο του οικείου Τμή-
ματος τρεις (3) μήνες πριν από τη λήξη της θητείας του 
υπηρετούντος Διευθυντή. Αν δεν τηρηθεί η ανωτέρω 
προθεσμία, η αρμοδιότητα της προκήρυξης περιέρχεται 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1975
στον Κοσμήτορα της Σχολής. Ο Πρόεδρος ή ο Κοσμή-
τορας, κατά περίπτωση, μεριμνά για την ανάρτηση της 
προκήρυξης στο διαδικτυακό τόπο του Τμήματος ή της 
Σχολής και λαμβάνει κάθε άλλο αναγκαίο μέτρο για τη 
μεγαλύτερη δυνατή δημοσιοποίησή της.
3. Το σώμα εκλεκτόρων για την εκλογή Διευθυντή 
Τομέα απαρτίζεται από το σύνολο των μελών Δ.Ε.Π. και 
των μελών Ε.Ε.Π., Ε.Δ.Ι.Π. και Ε.Τ.Ε.Π. του οικείου Τομέα. Η 
εκλογή γίνεται με ενιαίο ψηφοδέλτιο, που περιλαμβάνει 
τα ονόματα όλων των υποψηφίων. Η ψηφοφορία είναι 
άμεση και μυστική και διεξάγεται με κάλπη. Οι εκλογείς 
σημειώνουν την προτίμησή τους για έναν μόνο από τους 
υποψήφιους Διευθυντές δίπλα από το όνομά του. Διευ-
θυντής εκλέγεται ο υποψήφιος που συγκεντρώνει την 
απόλυτη πλειοψηφία των έγκυρων ψήφων. Αν κανένας 
υποψήφιος δεν συγκεντρώσει την απαιτούμενη πλειο-
ψηφία, η ψηφοφορία επαναλαμβάνεται αμέσως, την ίδια 
ημέρα, μεταξύ των δύο (2) πρώτων σε ψήφους υποψηφί-
ων, οπότε και εκλέγεται ο υποψήφιος που συγκεντρώνει 
τις περισσότερες έγκυρες ψήφους. Σε περίπτωση ισο-
ψηφίας, διενεργείται κλήρωση από τον Πρόεδρο του 
Τμήματος ή τον Κοσμήτορα, κατά περίπτωση. Για την 
εκλογή ή την κλήρωση συντάσσεται σχετικό πρακτικό. Ο 
Πρύτανης εκδίδει σχετική διαπιστωτική πράξη, η οποία 
δημοσιεύεται στην Εφημερίδα της Κυβερνήσεως.
4. Ο Διευθυντής Τομέα έχει τις εξής αρμοδιότητες και 
όσες άλλες προβλέπονται από τις διατάξεις του παρό-
ντος νόμου, του Οργανισμού, του Εσωτερικού Κανονι-
σμού, καθώς και τις λοιπές διατάξεις της κείμενης νο-
μοθεσίας:
α) συγκαλεί τη Γενική Συνέλευση του Τομέα και καταρ-
τίζει την ημερήσια διάταξή της,
β) προεδρεύει των εργασιών της Γενικής Συνέλευσης 
του Τομέα και εισηγείται τα θέματα για τα οποία δεν έχει 
ορίσει ως εισηγητή άλλο μέλος της Γενικής Συνέλευσης 
του Τομέα,
γ) μεριμνά για την εφαρμογή των αποφάσεων της Γε-
νικής Συνέλευσης του Τομέα,
δ) συγκροτεί επιτροπές για τη μελέτη ή διεκπεραίωση 
συγκεκριμένων θεμάτων της αρμοδιότητας του Τομέα. 
5. Σε περίπτωση απουσίας ή κωλύματος, ο Διευθυντής 
Τομέα αναπληρώνεται από το αρχαιότερο μέλος Δ.Ε.Π. 
του Τομέα. Επί ίδιας ημερομηνίας πράξεων διορισμού 
στην οικεία βαθμίδα, διενεργείται κλήρωση ενώπιον της 
Γενικής Συνέλευσης του Τομέα.
ΚΕΦΑΛΑΙΟ Ε΄
ΕΡΓΑΣΤΗΡΙΑ ΚΑΙ ΜΟΥΣΕΙΑ
Άρθρο 28
Σύσταση, οργάνωση και λοιπά θέματα
1. Τα Εργαστήρια ανήκουν σε Τομέα ή σε Τμήμα. Μπο-
ρεί να ανήκουν σε Σχολή αν υπάρχει: α) τεκμηριωμένο 
ενδιαφέρον συμμετοχής από μέλη Δ.Ε.Π. διαφορετικών 
Τμημάτων της ίδιας Σχολής και β) απόφαση της Κοσμη-
τείας της Σχολής ύστερα από σύμφωνη γνώμη της Συνέ-
λευσης των οικείων Τμημάτων. Τα ζητήματα οργάνωσης 
και λειτουργίας των Εργαστηρίων ρυθμίζονται στους 
Εσωτερικούς Κανονισμούς τους.
2. Εργαστήρια ιδρύονται με πράξη του Πρύτανη ύστε-
ρα από απόφαση της Συγκλήτου, η οποία λαμβάνεται 
ύστερα από εισήγηση της Γενικής Συνέλευσης του Τομέα 
ή της Συνέλευσης του Τμήματος ή της Κοσμητείας της 
Σχολής, ανάλογα με το αν η υπό ίδρυση μονάδα πρόκει-
ται να ενταχθεί σε Τομέα, Τμήμα ή Σχολή. Την εισήγηση 
πρέπει να συνοδεύει ο Εσωτερικός Κανονισμός της υπό 
ίδρυση μονάδας. Η πράξη του Πρύτανη, στην οποία πε-
ριλαμβάνεται και ο παραπάνω Εσωτερικός Κανονισμός, 
δημοσιεύεται στην Εφημερίδα της Κυβερνήσεως. 
3. Με τη διαδικασία της παραγράφου 2 είναι δυνατή 
η μετονομασία, συγχώνευση, κατάργηση ή όποια άλλη 
μεταβολή των Εργαστηρίων, καθώς και η τροποποίηση 
των Εσωτερικών Κανονισμών τους. 
4. Τα μέλη Δ.Ε.Π. τοποθετούνται σε Εργαστήρια και 
μετακινούνται από αυτά με απόφαση της Κοσμητείας 
της Σχολής, όταν το Εργαστήριο ανήκει σε Σχολή, και με 
απόφαση της Συνέλευσης του Τμήματος, σε κάθε άλλη 
περίπτωση. Όταν το Εργαστήριο ανήκει σε Τομέα, η από-
φαση της Συνέλευσης του Τμήματος εκδίδεται ύστερα 
από εισήγηση του οικείου Τομέα. Καθένας μπορεί να 
είναι μέλος μόνο ενός Εργαστηρίου, ανεξάρτητα από 
το αν προσφέρει τις υπηρεσίες του σε περισσότερα του 
ενός Εργαστήρια. 
5. Η τοποθέτηση σε Εργαστήρια των μελών Ε.Ε.Π., 
Ε.ΔΙ.Π. και Ε.Τ.Ε.Π. γίνεται με πράξη του Πρύτανη, ύστε-
ρα από εισήγηση της Κοσμητείας της Σχολής, όταν το 
Εργαστήριο ανήκει σε Σχολή, και ύστερα από εισήγηση 
της Συνέλευσης του Τμήματος, σε κάθε άλλη περίπτωση. 
6.  Σε  περίπτωση  κατάργησης,  κατάτμησης  ή  συγ-
χώνευσης των Εργαστηρίων, η μετακίνηση των μελών 
Ε.Ε.Π., Ε.ΔΙ.Π. και Ε.Τ.Ε.Π., τα οποία υπηρετούσαν σε αυτά, 
γίνεται, με πράξη του Πρύτανη, ύστερα από εισήγηση 
της Κοσμητείας της Σχολής, αν το Εργαστήριο ανήκε σε 
Σχολή, και ύστερα από εισήγηση της Συνέλευσης του 
Τμήματος, σε κάθε άλλη περίπτωση. 
7. Σε περίπτωση κατάργησης Εργαστηρίου τα όργανα 
και ο εξοπλισμός κατανέμονται, με απόφαση της Κοσμη-
τείας της Σχολής, όταν το Εργαστήριο ανήκει σε Σχολή, 
και με απόφαση της Συνέλευσης του Τμήματος, σε κάθε 
άλλη περίπτωση, σε αντίστοιχες μονάδες που λειτουρ-
γούν στη Σχολή, στο Τμήμα ή στον Τομέα. 
8. Τα Μουσεία και οι συναφείς μονάδες, όπως τα αρχεία 
και οι συλλογές, ανήκουν σε Τομέα, Τμήμα, Σχολή ή Α.Ε.Ι.. 
Οι διατάξεις των παραγράφων 1 έως 7 εφαρμόζονται 
αναλόγως και στα Μουσεία και στις συναφείς μονάδες. 
9. Οι διατάξεις των παραγράφων 1 έως 7 εφαρμόζο-
νται αναλόγως και για το Ελληνικό Ανοικτό Πανεπιστήμιο 
(Ε.Α.Π.). Μέχρι την αυτοδύναμη λειτουργία του Ε.Α.Π., η 
αναφερόμενη στην παράγραφο 2 πράξη εκδίδεται από 
τον Πρόεδρο της Διοικούσας Επιτροπής έπειτα από αντί-
στοιχη απόφαση της Διοικούσας Επιτροπής του. 
10. Οι προϋποθέσεις παροχής υπηρεσιών από τα Ερ-
γαστήρια σε φυσικά ή νομικά πρόσωπα καθορίζονται 
με προεδρικό διάταγμα, που εκδίδεται με πρόταση του 
Υπουργού Παιδείας, Έρευνας και Θρησκευμάτων, ύστε-
ρα από γνώμη της Συγκλήτου του οικείου Α.Ε.Ι.. 
Άρθρο 29
Διευθυντής Εργαστηρίου και Μουσείου 
1.α) Κάθε Εργαστήριο διευθύνεται από μέλος Δ.Ε.Π., 
αντίστοιχου γνωστικού αντικειμένου, ο οποίος ανήκει 
1976
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
στην ακαδημαϊκή μονάδα (Τομέα, Τμήμα ή Σχολή), στην 
οποία ανήκει το Εργαστήριο. Η θητεία του Διευθυντή 
είναι τριών (3) ετών. Είναι δυνατή η εκλογή του ίδιου προ-
σώπου ως Διευθυντή για περισσότερες από μία θητείες. 
Η ιδιότητα του Διευθυντή δεν είναι ασυμβίβαστη με την 
ιδιότητα μονοπρόσωπου οργάνου ή μέλους συλλογικού 
οργάνου Α.Ε.Ι.. Δεν μπορεί να είναι υποψήφιοι και να 
εκλεγούν εκείνοι που αποχωρούν λόγω συμπλήρωσης 
του ανώτατου ορίου ηλικίας κατά τη διάρκεια της προ-
κηρυσσόμενης θέσης. 
β) Ο Διευθυντής αναπληρώνεται, σε περίπτωση απου-
σίας ή κωλύματος, από μέλη Δ.Ε.Π. αντίστοιχου γνωστι-
κού αντικειμένου, του ίδιου Εργαστηρίου ή της ίδιας 
Κλινικής, και ειδικότερα από το αρχαιότερο μέλος Δ.Ε.Π. 
ξεκινώντας από την πρώτη βαθμίδα και εξαντλώντας τις 
βαθμίδες μέχρι και τη βαθμίδα του επίκουρου. 
2. Τρεις (3) μήνες πριν από τη λήξη της θητείας του 
υπηρετούντος Διευθυντή, με απόφαση του επικεφαλής 
της ακαδημαϊκής μονάδας στην οποία ανήκει το Εργα-
στήριο, προκηρύσσεται υποχρεωτικά η θέση του Διευ-
θυντή. Η απόφαση κοινοποιείται στα μέλη του εκλεκτο-
ρικού σώματος, το οποίο απαρτίζεται από τα μέλη Δ.Ε.Π. 
που μετέχουν στη Γενική Συνέλευση του Τομέα ή στη 
Συνέλευση του Τμήματος ή στη Γενική Συνέλευση της 
Σχολής, ανάλογα με το αν το Εργαστήριο ανήκει σε Το-
μέα, Τμήμα ή Σχολή. Μέσα σε αποκλειστική προθεσμία 
δέκα (10) εργάσιμων ημερών από την επομένη της ημε-
ρομηνίας της κοινοποίησης της προκήρυξης υποβάλλο-
νται στη Γραμματεία της οικείας ακαδημαϊκής μονάδας 
οι αιτήσεις εκδήλωσης ενδιαφέροντος για τη θέση του 
Διευθυντή. Μέσα σε αποκλειστική προθεσμία δέκα (10) 
εργάσιμων ημερών από τη λήξη της προθεσμίας του 
προηγούμενου εδαφίου καλείται, από τον επικεφαλής 
της οικείας ακαδημαϊκής μονάδας, το εκλεκτορικό σώμα, 
προκειμένου να προβεί στην εκλογή του Διευθυντή, με 
άμεση και μυστική ψηφοφορία. Διευθυντής εκλέγεται ο 
υποψήφιος που συγκεντρώνει την απόλυτη πλειοψηφία 
των έγκυρων ψήφων. Αν κανένας υποψήφιος δεν συγκε-
ντρώσει την απαιτούμενη πλειοψηφία, η ψηφοφορία 
επαναλαμβάνεται την ίδια ημέρα μεταξύ των δύο (2) 
πρώτων σε ψήφους υποψηφίων, οπότε και εκλέγεται ο 
υποψήφιος που συγκεντρώνει τις περισσότερες ψήφους. 
Σε περίπτωση ισοψηφίας, διενεργείται κλήρωση από τον 
επικεφαλής της οικείας ακαδημαϊκής μονάδας παρουσία 
των ισοψηφισάντων. Για την εκλογή ή την κλήρωση συ-
ντάσσεται σχετικό πρακτικό και εκδίδεται σχετική διαπι-
στωτική πράξη από τον Πρύτανη που δημοσιεύεται στην 
Εφημερίδα της Κυβερνήσεως. Μέχρι την εκλογή και την 
ανάληψη καθηκόντων του νέου Διευθυντή εξακολου-
θεί να ασκεί τα καθήκοντά του ο έως τότε Διευθυντής, 
ακόμη και αν έχει λήξει η θητεία του. Αν ο Διευθυντής 
εκλείψει για οποιονδήποτε λόγο, ο επικεφαλής της ακα-
δημαϊκής μονάδας στην οποία ανήκει το Εργαστήριο 
αναθέτει καθήκοντα προσωρινού Διευθυντή στον Ανα-
πληρωτή Διευθυντή και προκηρύσσει αμέσως τη θέση 
του Διευθυντή. 
3. Οι παράγραφοι 1 και 2 εφαρμόζονται ανάλογα και 
για την εκλογή Διευθυντή Μουσείου και συναφών μο-
νάδων.
ΚΕΦΑΛΑΙΟ ΣΤ΄
ΔΕΥΤΕΡΟΣ ΚΑΙ ΤΡΙΤΟΣ ΚΥΚΛΟΣ ΣΠΟΥΔΩΝ
Άρθρο 30
Γενικές διατάξεις
1. Ο δεύτερος κύκλος σπουδών της ανώτατης εκπαί-
δευσης συνίσταται στην παρακολούθηση Προγράμμα-
τος Μεταπτυχιακών Σπουδών (Π.Μ.Σ.), το οποίο ολοκλη-
ρώνεται με την απονομή Διπλώματος Μεταπτυχιακών 
Σπουδών (Δ.Μ.Σ.). Τα Π.Μ.Σ. εντάσσονται στο στρατη-
γικό σχεδιασμό των Α.Ε.Ι., διέπονται από επιστημονική 
συνοχή και αποσκοπούν:
α) στην περαιτέρω προαγωγή της γνώσης, την ανά-
πτυξη της έρευνας και των τεχνών, καθώς και την ικα-
νοποίηση των εκπαιδευτικών, ερευνητικών, κοινωνικών, 
πολιτιστικών και αναπτυξιακών αναγκών της χώρας,
β) στην υψηλού επιπέδου εξειδίκευση των πτυχιούχων 
σε θεωρητικές και εφαρμοσμένες περιοχές συγκεκρι-
μένων γνωστικών κλάδων, ειδικές θεματικές ενότητες 
ή επιμέρους κλάδους των γνωστικών αντικειμένων του 
πρώτου κύκλου σπουδών των οικείων Τμημάτων.
2. Τα Α.Ε.Ι. έχουν την ευθύνη για την ίδρυση, τη λει-
τουργία και την οικονομική διαχείριση των Π.Μ.Σ.. 
3. Π.Μ.Σ. οργανώνονται και λειτουργούν σε αυτοδύ-
ναμα Τμήματα που παρέχουν σπουδές πρώτου κύκλου. 
Μη αυτοδύναμα Τμήματα των Α.Ε.Ι. μπορεί να συμμε-
τέχουν σε διατμηματικά ή διιδρυματικά Π.Μ.Σ. μόνο σε 
συνεργασία με αυτοδύναμα Τμήματα, σύμφωνα με το 
άρθρο 43. Σε κάθε περίπτωση, απαγορεύεται η διδα-
σκαλία μαθημάτων με μέσα εξ αποστάσεως εκπαίδευσης 
σε ποσοστό μεγαλύτερο του τριάντα πέντε τοις εκατό 
(35%), σύμφωνα με όσα ειδικότερα ορίζονται στον Κα-
νονισμό Μεταπτυχιακών Σπουδών, που προβλέπεται 
στο άρθρο 45. 
4. Ο τρίτος κύκλος σπουδών περιλαμβάνει την εκπό-
νηση διδακτορικής διατριβής και ολοκληρώνεται με την 
απονομή διδακτορικού τίτλου. Ο τρίτος κύκλος σπουδών 
οργανώνεται σε Τμήματα Πανεπιστημίων, αυτοδύναμα ή 
μη, και οι διδακτορικοί τίτλοι απονέμονται από το Πανε-
πιστήμιο στο οποίο ανήκει το Τμήμα. Με απόφαση του 
Υπουργού Παιδείας, Έρευνας και Θρησκευμάτων καθο-
ρίζονται τα κριτήρια και οι διαδικασίες για την οργάνωση 
διδακτορικών σπουδών από Τμήματα των Τ.Ε.Ι., βάσει 
εισήγησης Επιτροπής, την οποία συστήνει και συγκρο-
τεί ο Υπουργός Παιδείας, Έρευνας και Θρησκευμάτων, 
αποτελούμενη από καθηγητές Πανεπιστημίων και Τ.Ε.Ι..
5. Το Πρυτανικό Συμβούλιο του οικείου Ιδρύματος έχει 
την ευθύνη της τήρησης του νόμου, σε ό,τι αφορά στην 
οργάνωση και λειτουργία των Π.Μ.Σ. και την εκπόνηση 
διδακτορικών διατριβών, του Κανονισμού Μεταπτυχια-
κών Σπουδών, που προβλέπεται στο άρθρο 45.
Άρθρο 31
Όργανα διοίκησης των Π.Μ.Σ. 
και των Διδακτορικών Σπουδών
1. Αρμόδια όργανα για την ίδρυση, οργάνωση και λει-
τουργία των Π.Μ.Σ. και την οργάνωση των διδακτορικών 
σπουδών είναι: 
α) η Σύγκλητος του Ιδρύματος, 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1977
β) η Συνέλευση του Τμήματος ή η Ειδική Διατμηματική 
Επιτροπή σε περίπτωση διατμηματικού Π.Μ.Σ. και η Ειδι-
κή Διιδρυματική Επιτροπή σε περίπτωση διιδρυματικού 
Π.Μ.Σ., σύμφωνα με το άρθρο 43, 
γ) η Συντονιστική Επιτροπή (Σ.Ε.) του Π.Μ.Σ.,
δ) η Επιτροπή Μεταπτυχιακών Σπουδών,
ε) ο Διευθυντής του Π.Μ.Σ..
2. Η Σύγκλητος είναι το αρμόδιο όργανο για τα θέματα 
ακαδημαϊκού, διοικητικού, οργανωτικού και οικονομικού 
χαρακτήρα των Π.Μ.Σ.. Επίσης, η Σύγκλητος ασκεί όσες 
αρμοδιότητες σχετικά με τα Π.Μ.Σ. δεν ανατίθενται από 
το νόμο ειδικώς σε άλλα όργανα.
3. Η Συνέλευση του οικείου Τμήματος έχει τις εξής 
αρμοδιότητες:
α) εισηγείται στη Σύγκλητο δια της Επιτροπής Μετα-
πτυχιακών Σπουδών της παραγράφου 5 του άρθρου 32 
για την αναγκαιότητα ίδρυσης Π.Μ.Σ., σύμφωνα με το 
άρθρο 32, 
β) ορίζει τα μέλη των Σ.Ε., 
γ) κατανέμει το διδακτικό έργο μεταξύ των διδασκό-
ντων του Π.Μ.Σ., 
δ) συγκροτεί επιτροπές επιλογής ή εξέτασης των υπο-
ψήφιων μεταπτυχιακών φοιτητών ή διδακτόρων, 
ε) διαπιστώνει την επιτυχή ολοκλήρωση της φοίτησης 
προκειμένου να απονεμηθεί το Δ.Μ.Σ.,
στ) ασκεί κάθε άλλη αρμοδιότητα που προβλέπεται 
από τις διατάξεις του παρόντος Κεφαλαίου. 
4.  Σε  περίπτωση  διατμηματικού  ή  διιδρυματικού 
Π.Μ.Σ., ή σε περίπτωση εκπόνησης διδακτορικών διατρι-
βών με συνεπίβλεψη, τις αρμοδιότητες της Συνέλευσης 
του Τμήματος ασκεί η Ειδική Διατμηματική ή Διιδρυμα-
τική Επιτροπή, οι οποίες συγκροτούνται από μέλη Δ.Ε.Π. 
των συνεργαζόμενων Τμημάτων που εκλέγονται από τη 
Συνέλευση κάθε Τμήματος, ερευνητές που υποδεικνύο-
νται από το συνεργαζόμενο ερευνητικό φορέα, κατ’ ανα-
λογία του αριθμού των διδασκόντων τους στο Π.Μ.Σ. για 
διετή θητεία, καθώς και δύο εκπροσώπους των φοιτητών 
του μεταπτυχιακού προγράμματος, που εκλέγονται από 
τους φοιτητές του οικείου μεταπτυχιακού προγράμμα-
τος, για ετήσια θητεία. Η Ειδική Διατμηματική Επιτροπή 
είναι επταμελής και η Ειδική Διιδρυματική Επιτροπή είναι 
εννεαμελής. Ο Πρόεδρός της, όπως και ο Διευθυντής 
του Προγράμματος, προέρχονται από το Τμήμα που έχει 
τη διοικητική στήριξη του προγράμματος και σε περί-
πτωση συνεργασίας αυτοδύναμων και μη αυτοδύναμων 
Τμημάτων ή άλλων ερευνητικών φορέων, από το αυτο-
δύναμο Τμήμα. Σε ειδικές περιπτώσεις που επιβάλλεται 
για την εύρυθμη λειτουργία του Π.Μ.Σ., ύστερα από 
αιτιολογημένη απόφαση της Ειδικής Διατμηματικής ή 
Διιδρυματικής Επιτροπής, Πρόεδρος ή/και Διευθυντής 
αναλαμβάνει μέλος Δ.Ε.Π. από άλλο Τμήμα από αυτό που 
έχει τη διοικητική στήριξη του Π.Μ.Σ., ακόμη και από το 
μη αυτοδύναμο Τμήμα.
5. Η Συντονιστική Επιτροπή (Σ.Ε.) του Π.Μ.Σ. απαρτί-
ζεται από πέντε (5) μέλη Δ.Ε.Π. του Τμήματος, οι οποίοι 
έχουν αναλάβει μεταπτυχιακό έργο και εκλέγονται από 
τη Συνέλευση του Τμήματος για διετή θητεία. Η θητεία 
του Προέδρου της Σ.Ε. μπορεί να ανανεωθεί μία φορά. 
Η Σ.Ε. είναι αρμόδια για την παρακολούθηση και το συ-
ντονισμό της λειτουργίας του προγράμματος.
6. Η Επιτροπή Μεταπτυχιακών Σπουδών συστήνεται σε 
κάθε Ίδρυμα, αποτελείται από τον Αντιπρύτανη Ακαδη-
μαϊκών Υποθέσεων, ο οποίος εκτελεί χρέη προέδρου και 
τους Κοσμήτορες του οικείου Ιδρύματος ως μέλη και έχει 
τις αρμοδιότητες που προβλέπονται στην παράγραφο 
5 του άρθρου 32. 
7. Τα μέλη των ανωτέρω Επιτροπών δεν δικαιούνται 
επιπλέον αμοιβής ή αποζημίωσης για τη συμμετοχή τους 
σε αυτές.
8. Ο Διευθυντής κάθε Π.Μ.Σ. είναι μέλος της Σ.Ε. και 
ορίζεται μαζί με τον Αναπληρωτή του, με απόφαση της 
Συνέλευσης του Τμήματος για διετή θητεία. Προεδρεύ-
ει της Σ.Ε., είναι μέλος Δ.Ε.Π. πρώτης βαθμίδας ή της 
βαθμίδας του αναπληρωτή, είναι του ιδίου ή συναφούς 
γνωστικού αντικειμένου με το γνωστικό αντικείμενο 
του Π.Μ.Σ. και ασκεί τα καθήκοντα που ορίζονται στο 
παρόν Κεφάλαιο και στον Κανονισμό Μεταπτυχιακών 
Σπουδών. Ο Διευθυντής του Π.Μ.Σ. εισηγείται στα αρ-
μόδια όργανα του Ιδρύματος για κάθε θέμα που αφορά 
στην αποτελεσματική λειτουργία του προγράμματος. Ο 
Διευθυντής δεν μπορεί να έχει περισσότερες από δύο (2) 
συνεχόμενες θητείες και δεν δικαιούται επιπλέον αμοιβή 
για το διοικητικό του έργο ως Διευθυντής.
Άρθρο 32
Ίδρυση Π.Μ.Σ.
1. Τα Π.Μ.Σ. ιδρύονται με απόφαση της Συγκλήτου, 
που εκδίδεται ύστερα από εισήγηση της Συνέλευσης του 
Τμήματος και δημοσιεύεται στην Εφημερίδα της Κυβερ-
νήσεως. Με την απόφαση ίδρυσης καθορίζονται ο τίτλος 
του προγράμματος και του απονεμόμενου διπλώματος, 
οι ειδικεύσεις, το Τμήμα που το οργανώνει, το γνωστικό 
αντικείμενο, η γλώσσα διεξαγωγής του προγράμματος, 
η διάρκεια φοίτησης, οι πιστωτικές μονάδες, η διάρκεια 
της λειτουργίας του, καθώς και τα τυχόν τέλη φοίτησης. 
2. Η Συνέλευση του Τμήματος εισηγείται με την από-
λυτη πλειοψηφία του συνόλου των μελών της. Στην ει-
σήγηση εκτίθενται αναλυτικά: 
α) ο τίτλος, το γνωστικό αντικείμενο και ο σκοπός του 
προγράμματος,
β) οι κατηγορίες των πτυχιούχων που γίνονται δεκτοί,
γ) η χρονική διάρκεια φοίτησης για τη χορήγηση του 
τίτλου,
δ) οι ειδικεύσεις που τυχόν έχει το πρόγραμμα, οι οποί-
ες δεν μπορεί να είναι περισσότερες από τρεις,
ε) το ενδεικτικό πρόγραμμα, ανά ειδίκευση αν υπάρ-
χουν περισσότερες ειδικεύσεις, των θεωρητικών, εργα-
στηριακών, καλλιτεχνικών ή κλινικών μαθημάτων, στο 
οποίο περιλαμβάνεται και η εκπόνηση διπλωματικής 
εργασίας, οι πρακτικές ασκήσεις και κάθε άλλου είδους 
ερευνητικές και εκπαιδευτικές δραστηριότητες, καθώς 
και οι αντίστοιχες πιστωτικές μονάδες,
στ) η γλώσσα διδασκαλίας και εκπόνησης της διπλω-
ματικής εργασίας, η οποία μπορεί να είναι διάφορη της 
ελληνικής,
ζ) ο αριθμός των μεταπτυχιακών φοιτητών, 
η) οι δυνατότητες και οι ανάγκες του οικείου Τμήματος 
σε προσωπικό και υλικοτεχνική υποδομή για την απρό-
σκοπτη λειτουργία του προγράμματος, 
1978
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
θ) τον αναλυτικό προϋπολογισμό, συμπεριλαμβανο-
μένου του αναλυτικού λειτουργικού κόστους του προ-
γράμματος, τις πηγές χρηματοδότησης και τους εν γένει 
πόρους της λειτουργίας του, 
ι) η ειδική αιτιολόγηση της τυχόν ανάγκης επιβολής 
τέλους φοίτησης, καθώς και του ύψους του τέλους αυ-
τού σε αναλογία προς τις πάσης φύσεως παροχές προς 
τους φοιτητές, 
ια) η χρονική διάρκεια λειτουργίας του προγράμματος. 
3. Η εισήγηση συνοδεύεται από:
α) μελέτη σκοπιμότητας, στην οποία εκτίθενται αναλυ-
τικά οι επιστημονικοί, επιστημολογικοί και κοινωνικοί λό-
γοι που καθιστούν αναγκαία και σημαντική τη λειτουργία 
του Π.Μ.Σ., η συνάφεια του Π.Μ.Σ. με το αντικείμενο του 
πρώτου κύκλου σπουδών του Τμήματος, η επιστημονική 
επάρκεια των διδασκόντων ως προς το συγκεκριμένο 
γνωστικό αντικείμενο, με ανάλογο ερευνητικό και δη-
μοσιευμένο έργο, ο βαθμός σύνδεσης της διδασκαλίας 
με την έρευνα, καθώς και οι στόχοι του Π.Μ.Σ. και τα 
κριτήρια βάσει των οποίων θα αξιολογηθεί σύμφωνα 
με το άρθρο 44,
β) αναλυτικό προϋπολογισμό λειτουργίας κατ’ έτος και 
για πέντε (5) συνεχή έτη, καθώς και έκθεση βιωσιμότητας 
του προγράμματος, ο ακριβής τρόπος κατάρτισης των 
οποίων ορίζεται με απόφαση του Υπουργού Παιδείας, 
Έρευνας και Θρησκευμάτων, που δημοσιεύεται στην 
Εφημερίδα της Κυβερνήσεως, 
γ) έκθεση του οικείου Τμήματος, από την οποία προκύ-
πτει η ύπαρξη της βασικής υποδομής και του αναγκαίου 
εξοπλισμού για τη λειτουργία του προγράμματος, καθώς 
και ειδική αιτιολόγηση ως το προς το ποσοστό της τυχόν 
εξ αποστάσεως διδασκαλίας σύμφωνα με την παράγρα-
φο 3 του άρθρου 30.
4. Αν το ένα τρίτο (1/3) των μελών Δ.Ε.Π. του οικείου 
Τμήματος θεωρεί ότι το τέλος φοίτησης που ορίζεται 
στην εισήγηση είναι υψηλό, ζητά να καταχωριστούν οι 
ειδικά αιτιολογημένες αντιρρήσεις του στην εισήγηση 
προς τη Σύγκλητο, η οποία και αποφαίνεται αιτιολογώ-
ντας την απόφασή της.
5. Η εισήγηση της Συνέλευσης του Τμήματος διαβιβά-
ζεται στη Σύγκλητο δια της Επιτροπής Μεταπτυχιακών 
Σπουδών του Ιδρύματος. Αν η Επιτροπή κρίνει την ει-
σήγηση ελλιπή, διαφωνεί ως προς το περιεχόμενο των 
στοιχείων των παραγράφων 2 και 3, καθώς και αν δια-
πιστώνει αλληλεπικάλυψη των γνωστικών αντικειμένων 
που τα Π.Μ.Σ. του Ιδρύματος θεραπεύουν, αναπέμπει 
εντός αποκλειστικής προθεσμίας τριάντα (30) ημερών 
την εισήγηση στη Συνέλευση του Τμήματος με αιτιο-
λογημένη απόφασή της. Το Τμήμα αφού λάβει υπόψη 
τις υποδείξεις της Επιτροπής Μεταπτυχιακών Σπουδών, 
υποβάλλει εκ νέου σε αυτήν, την εισήγησή του. Αν, μέσα 
σε αποκλειστική προθεσμία τριάντα (30) ημερών, για 
δεύτερη φορά η Επιτροπή Μεταπτυχιακών Σπουδών 
δεν κάνει αποδεκτή την εισήγηση, το Τμήμα μπορεί να 
υποβάλει απευθείας την εισήγησή του στη Σύγκλητο. 
6. Η απόφαση ίδρυσης του Π.Μ.Σ., προτού δημοσιευθεί 
στην Εφημερίδα της Κυβερνήσεως, κοινοποιείται στον 
Υπουργό Παιδείας, Έρευνας και Θρησκευμάτων, μαζί 
με την εισήγηση της παραγράφου 2 και τα συνοδευτικά 
αυτής έγγραφα της παραγράφου 3. Αν ο Υπουργός διαπι-
στώσει ότι: α) υπάρχει πρόδηλη δυσαναλογία μεταξύ των 
τελών φοίτησης και των παροχών προς τους φοιτητές, ή 
β) το ύψος των τελών φοίτησης είναι τέτοιο που καθιστά 
αδύνατη ή δυσχερή τη συμμετοχή σε Π.Μ.Σ. φοιτητών 
περιορισμένης εισοδηματικής ικανότητας παραβιάζο-
ντας τη γενική ελευθερία πρόσβασης στην παιδεία ή 
γ) δεν είναι επαρκώς δικαιολογημένο το λειτουργικό κό-
στος του προγράμματος, σύμφωνα με την παράγραφο 4 
του άρθρου 37, αναπέμπει με ειδική αιτιολογία την από-
φαση στη Σύγκλητο. Αν ο Υπουργός Παιδείας, Έρευνας 
και Θρησκευμάτων δεν αναπέμψει μέσα σε αποκλειστική 
προθεσμία τριάντα (30) ημερών από την επομένη της 
κοινοποίησης σε αυτόν, ο Πρύτανης δημοσιεύει την από-
φαση της Συγκλήτου στην Εφημερίδα της Κυβερνήσε-
ως και ενημερώνει ταυτοχρόνως τον Υπουργό Παιδείας, 
Έρευνας και Θρησκευμάτων, προκειμένου η απόφαση 
ίδρυσης να αναρτηθεί στην ιστοσελίδα του Υπουργείου. 
Σε περίπτωση αναπομπής η Σύγκλητος διαβιβάζει την 
απόφαση στη Συνέλευση του Τμήματος, προκειμένου να 
τροποποιήσει την εισήγηση, σύμφωνα με τις υποδείξεις 
του Υπουργού Παιδείας, Έρευνας και Θρησκευμάτων.
7. Προκειμένου ο Υπουργός Παιδείας, Έρευνας και 
Θρησκευμάτων να κρίνει για την αναπομπή σύμφωνα 
με το δεύτερο εδάφιο της προηγούμενης παραγράφου, 
ζητά τη σύμφωνη γνώμη εννεαμελούς επιτροπής που 
συγκροτείται με απόφασή του και αποτελείται από τα 
εξής μέλη:
α) τον Γενικό Γραμματέα του Υπουργείου Παιδείας, 
Έρευνας και Θρησκευμάτων, ως Πρόεδρο,
β) τρεις (3) Πρυτάνεις ή Αντιπρυτάνεις,
γ) τον Πρόεδρο του Εθνικού Συμβουλίου Εκπαίδευσης 
και Ανάπτυξης Ανθρώπινου Δυναμικού (Ε.Σ.Ε.Κ.Α.Α.Δ.),
δ) τον Προϊστάμενο της Γενικής Διεύθυνσης Ανώτα-
της Εκπαίδευσης του Υπουργείου Παιδείας, Έρευνας και 
Θρησκευμάτων, 
ε) τρεις (3) Εμπειρογνώμονες.
Τα μέλη των περιπτώσεων β΄ και ε΄ επιλέγονται από 
τον Υπουργό Παιδείας, Έρευνας και Θρησκευμάτων. Τα 
μέλη της επιτροπής δεν λαμβάνουν για τη συμμετοχή 
τους στην επιτροπή κανενός είδους αμοιβή ή αποζη-
μίωση. 
8. Κάθε πέντε (5) έτη η έκθεση αξιολόγησης της πα-
ραγράφου 6 του άρθρου 44 κατατίθεται στη Σύγκλητο, 
η οποία συνεκτιμώντας την έκθεση αυτή, καθώς και 
τα  σχετικά  με  το  Π.Μ.Σ.  αποτελέσματα  των  διαδικα-
σιών εσωτερικής και εξωτερικής αξιολόγησης, καθώς 
και διασφάλισης και πιστοποίησης της ποιότητας του 
ν. 4009/2011 αποφασίζει αν θα συνεχιστεί ή όχι η λει-
τουργία του Π.Μ.Σ.. Η σχετική απόφαση κοινοποιείται 
στον Υπουργό Παιδείας, Έρευνας και Θρησκευμάτων.
Άρθρο 33
Διάρκεια φοίτησης και πιστωτικές μονάδες
1. Η κανονική διάρκεια φοίτησης σε Π.Μ.Σ. είναι κατ’ 
ελάχιστο δύο (2) εξάμηνα, στα οποία περιλαμβάνεται 
και ο χρόνος που απαιτείται για την τυχόν εκπόνηση και 
υποβολή προς κρίση διπλωματικής εργασίας. Ο ανώτα-
τος επιτρεπόμενος χρόνος ολοκλήρωσης των σπουδών 
καθορίζεται στον Κανονισμό Μεταπτυχιακών Σπουδών.
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1979
2. Στον Κανονισμό Μεταπτυχιακών Σπουδών, που εκ-
δίδεται σύμφωνα με το άρθρο 45, μπορεί να προβλέπε-
ται η δυνατότητα μερικής φοίτησης για εργαζόμενους 
φοιτητές, και σε εξαιρετικές περιπτώσεις, που ρητά ορί-
ζονται στον οικείο Κανονισμό, και για μη εργαζόμενους 
φοιτητές, η διάρκεια της οποίας δεν υπερβαίνει το δι-
πλάσιο της κατά την παράγραφο 1 διάρκειας φοίτησης.
3. Στον Κανονισμό Μεταπτυχιακών Σπουδών μπορεί 
να παρέχεται και η δυνατότητα προσωρινής αναστολής 
των σπουδών, που δεν υπερβαίνει τα δύο (2) συνεχόμενα 
εξάμηνα. Τα εξάμηνα αναστολής της φοιτητικής ιδιότη-
τας δεν προσμετρώνται στην προβλεπόμενη ανώτατη 
διάρκεια κανονικής φοίτησης.
4. Το πρόγραμμα αρχίζει το χειμερινό ή το εαρινό εξά-
μηνο.
5. Τα μαθήματα κάθε Π.Μ.Σ. αντιστοιχούν κατ’ ελάχιστο 
σε εξήντα (60) πιστωτικές μονάδες.
Άρθρο 34
Επιλογή, δικαιώματα και υποχρεώσεις 
μεταπτυχιακών φοιτητών
1. Στα Π.Μ.Σ. γίνονται δεκτοί κάτοχοι τίτλου του πρώ-
του κύκλου σπουδών Α.Ε.Ι. της ημεδαπής ή ομοταγών 
ιδρυμάτων της αλλοδαπής. Η επιλογή των φοιτητών γί-
νεται σύμφωνα με τις διατάξεις του παρόντος Κεφαλαί-
ου και τις προβλέψεις του Κανονισμού Μεταπτυχιακών 
Σπουδών. 
2. Προϋπόθεση για την επιλογή αποτελεί η επαρκής 
γνώση μίας τουλάχιστον γλώσσας πέραν της γλώσσας 
διεξαγωγής του Π.Μ.Σ.. Το επίπεδο γλωσσομάθειας που 
απαιτείται, τα ακαδημαϊκά κριτήρια που συνεκτιμώνται 
για την επιλογή ή η σχετική διαδικασία εξέτασης ορί-
ζονται στον Κανονισμό Μεταπτυχιακών Σπουδών. Στα 
ακαδημαϊκά κριτήρια περιλαμβάνονται ιδίως ο βαθμός 
του πτυχίου, η βαθμολογία στα μαθήματα που είναι σχε-
τικά με το γνωστικό αντικείμενο του Π.Μ.Σ., η επίδοση 
σε διπλωματική εργασία, όπου αυτή προβλέπεται στον 
πρώτο κύκλο σπουδών, καθώς και η σχετική ερευνητική 
ή επαγγελματική δραστηριότητα του υποψηφίου. 
3. Οι μεταπτυχιακοί φοιτητές έχουν όλα τα δικαιώματα 
και τις παροχές που προβλέπονται και για τους φοιτητές 
του πρώτου κύκλου σπουδών, πλην του δικαιώματος 
παροχής δωρεάν διδακτικών συγγραμμάτων. Τα Ιδρύ-
ματα υποχρεούνται να εξασφαλίζουν στους φοιτητές 
με αναπηρία ή/και ειδικές εκπαιδευτικές ανάγκες προ-
σβασιμότητα στα προτεινόμενα συγγράμματα και τη 
διδασκαλία.
4. Αν το Π.Μ.Σ. περιλαμβάνει την εκπόνηση διπλωμα-
τικής εργασίας, η Συντονιστική Επιτροπή ύστερα από 
αίτηση του υποψηφίου, στην οποία αναγράφεται ο προ-
τεινόμενος τίτλος της διπλωματικής εργασίας, ο προ-
τεινόμενος επιβλέπων και επισυνάπτεται περίληψη της 
προτεινόμενης εργασίας, ορίζει τον επιβλέποντα αυτής 
και συγκροτεί την τριμελή εξεταστική επιτροπή για την 
έγκριση της εργασίας, ένα από τα μέλη της οποίας είναι και 
ο επιβλέπων. Για να εγκριθεί η εργασία ο φοιτητής οφείλει 
να την υποστηρίξει ενώπιον της εξεταστικής επιτροπής. 
5. Οι μεταπτυχιακές διπλωματικές εργασίες, εφόσον 
εγκριθούν από την εξεταστική επιτροπή, αναρτώνται 
υποχρεωτικά στο διαδικτυακό τόπο της οικείας Σχολής. 
6. Αν ο μεταπτυχιακός φοιτητής αποτύχει στην εξέτα-
ση μαθήματος ή μαθημάτων, ούτως ώστε σύμφωνα με 
όσα ορίζονται στον Κανονισμό Μεταπτυχιακών Σπου-
δών θεωρείται ότι δεν έχει ολοκληρώσει επιτυχώς το 
πρόγραμμα, εξετάζεται, ύστερα από αίτησή του, από 
τριμελή επιτροπή μελών Δ.Ε.Π. της Σχολής, οι οποίοι 
έχουν το ίδιο ή συναφές γνωστικό αντικείμενο με το 
εξεταζόμενο μάθημα και ορίζονται από τη Συνέλευση 
του Τμήματος. Από την επιτροπή εξαιρείται ο υπεύθυνος 
της εξέτασης διδάσκων. 
7. Δίπλωμα Μεταπτυχιακών Σπουδών δεν απονέμεται 
σε φοιτητή του οποίου ο τίτλος σπουδών πρώτου κύ-
κλου από ίδρυμα της αλλοδαπής δεν έχει αναγνωριστεί 
από το Διεπιστημονικό Οργανισμό Αναγνώρισης Τίτλων 
Ακαδημαϊκών και Πληροφόρησης (Δ.Ο.Α.Τ.Α.Π.), σύμφω-
να με το ν. 3328/2005 (Α΄ 80).
8. Τα μέλη των κατηγοριών Ε.Ε.Π., καθώς και Ε.ΔΙ.Π. 
και Ε.Τ.Ε.Π. που πληρούν τις προϋποθέσεις του πρώτου 
εδαφίου της παραγράφου 1, μπορούν μετά από αίτη-
σή τους να εγγραφούν ως υπεράριθμοι, και μόνο ένας 
κατ’ έτος και ανά Π.Μ.Σ., σύμφωνα με τους ειδικότερους 
όρους που προβλέπονται στο άρθρο 45, μόνο σε Π.Μ.Σ. 
που οργανώνεται σε Τμήμα του Ιδρύματος όπου υπη-
ρετούν, το οποίο είναι συναφές με το αντικείμενο του 
τίτλου σπουδών και του έργου που επιτελούν στο οικείο 
Ίδρυμα.
Άρθρο 35
Δωρεάν φοίτηση - υποτροφίες
1. Τα Α.Ε.Ι. διασφαλίζουν την πρόσβαση στο δεύτερο 
κύκλο σπουδών των φοιτητών που πληρούν τα ακαδη-
μαϊκά κριτήρια εισαγωγής, ανεξάρτητα από την οικονο-
μική τους κατάσταση. 
2. Απαλλάσσονται από τα τέλη φοίτησης, όπου αυτά 
προβλέπονται, οι φοιτητές Π.Μ.Σ., των οποίων το ατο-
μικό εισόδημα, εφόσον διαθέτουν ίδιο εισόδημα, και το 
οικογενειακό διαθέσιμο ισοδύναμο εισόδημα δεν υπερ-
βαίνουν αυτοτελώς, το μεν ατομικό το εκατό τοις εκατό 
(100%), το δε οικογενειακό το εβδομήντα τοις εκατό 
(70%) του εθνικού διάμεσου διαθέσιμου ισοδύναμου ει-
σοδήματος, σύμφωνα με τα πλέον πρόσφατα κάθε φορά 
δημοσιευμένα στοιχεία της Ελληνικής Στατιστικής Αρχής 
(ΕΛ.ΣΤΑΤ.). Η απαλλαγή αυτή παρέχεται για τη συμμετοχή 
σε ένα μόνο Π.Μ.Σ.. Σε κάθε περίπτωση, οι απαλλασσό-
μενοι φοιτητές δεν ξεπερνούν το ποσοστό του τριάντα 
τοις εκατό (30%) του συνολικού αριθμού των φοιτητών 
που εισάγονται στο Π.Μ.Σ.. Αν οι δικαιούχοι υπερβαίνουν 
το ποσοστό του προηγούμενου εδαφίου, επιλέγονται με 
σειρά κατάταξης ξεκινώντας από αυτούς που έχουν το μι-
κρότερο εισόδημα. Με απόφαση του Υπουργού Παιδεί-
ας, Έρευνας και Θρησκευμάτων, η οποία δημοσιεύεται 
στην Εφημερίδα της Κυβερνήσεως ορίζεται κάθε θέμα 
σχετικό με την εφαρμογή των προηγούμενων εδαφίων. 
Με όμοια απόφαση διαπιστώνεται κατ’ έτος το ποσό 
που αντιστοιχεί στο εθνικό διάμεσο διαθέσιμο ισοδύ-
ναμο εισόδημα (το ατομικό και το εβδομήντα τοις εκατό 
(70%) του οικογενειακού), σύμφωνα με τα στοιχεία της 
ΕΛ.ΣΤΑΤ.. Για την εφαρμογή της παρούσας παραγράφου 
λαμβάνονται υπόψη, από την Επιτροπή που συγκροτεί-
1980
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
ται δυνάμει της περίπτωσης δ΄ της παραγράφου 3 του 
άρθρου 31, τα εισοδήματα του τελευταίου φορολογι-
κού έτους, για το οποίο κατά το χρόνο της επιλογής στο 
Π.Μ.Σ. έχει ολοκληρωθεί η εκκαθάριση φόρου, σύμφωνα 
με όσα ορίζονται στον Κώδικα Φορολογίας Εισοδήματος.
3. Η αίτηση για απαλλαγή από τα τέλη φοίτησης υπο-
βάλλεται ύστερα από την ολοκλήρωση της διαδικασίας 
επιλογής των φοιτητών των Π.Μ.Σ.. Η οικονομική κατά-
σταση υποψηφίου σε καμία περίπτωση δεν αποτελεί 
λόγο μη επιλογής σε Π.Μ.Σ.. Όσοι λαμβάνουν υποτροφία 
από άλλη πηγή, δεν δικαιούνται απαλλαγή.
4. Σε κάθε περίπτωση, τα Ιδρύματα χορηγούν υπο-
τροφίες  σε  φοιτητές  βάσει  ακαδημαϊκών  κριτηρίων, 
σύμφωνα με όσα ειδικότερα ορίζονται στον Κανονισμό 
Μεταπτυχιακών Σπουδών.
5. Η παράβαση από τα αρμόδια για την επιλογή των 
φοιτητών όργανα των διατάξεων των παραγράφων 1 
έως 3 και των σχετικών προβλέψεων του Κανονισμού 
Μεταπτυχιακών Σπουδών συνιστά βαρύτατο πειθαρχι-
κό παράπτωμα, που επισύρει την πειθαρχική ποινή της 
προσωρινής ή οριστικής απόλυσης, σύμφωνα με τα όσα 
ορίζονται στο π.δ. 160/2008 (Α΄ 220). 
Άρθρο 36
Διδακτικό προσωπικό
1. Οι διδάσκοντες σε Π.Μ.Σ. προέρχονται κατά εξή-
ντα τοις εκατό (60%) τουλάχιστον από μέλη Δ.Ε.Π. και 
Ε.Ε.Π., Ε.ΔΙ.Π. και Ε.Τ.Ε.Π., ή αφυπηρετήσαντα μέλη Δ.Ε.Π. 
του οικείου Τμήματος ή διδάσκοντες σύμφωνα με το 
π.δ. 407/1980 (Α΄ 112) ή το άρθρο 19 του ν. 1404/1983 
(Α΄ 173) ή την παρ. 7 του άρθρου 29 του ν. 4009/2011. Σε 
περίπτωση διατμηματικού Π.Μ.Σ., τουλάχιστον το ογδό-
ντα τοις εκατό (80%) των διδασκόντων προέρχεται από 
μέλη Δ.Ε.Π. και Ε.Ε.Π., Ε.ΔΙ.Π. και Ε.Τ.Ε.Π., ή διδάσκοντες 
σύμφωνα με το π.δ. 407/1980 (Α΄ 112) ή το άρθρο 19 του 
ν. 1404/1983 (Α΄ 173) ή την παρ. 7 του άρθρου 29 του 
ν. 4009/2011, ή αφυπηρετήσαντα μέλη Δ.Ε.Π. των συνερ-
γαζόμενων Τμημάτων. Τα μέλη Ε.Ε.Π., Ε.ΔΙ.Π. και Ε.Τ.Ε.Π. 
πρέπει να είναι κάτοχοι διδακτορικού διπλώματος, εκτός 
αν το γνωστικό τους αντικείμενο είναι εξαιρετικής και 
αδιαμφισβήτητης ιδιαιτερότητας για το οποίο δεν είναι 
δυνατή ή συνήθης η εκπόνηση διδακτορικής διατριβής.
2. Με την επιφύλαξη της παραγράφου 1, η Συνέλευ-
ση του Τμήματος αξιολογεί τις ανάγκες του Π.Μ.Σ. σε 
διδακτικό προσωπικό και, εφόσον τα υφιστάμενα μέλη 
Δ.Ε.Π., Ε.Ε.Π., Ε.ΔΙ.Π. και Ε.Τ.Ε.Π., αφυπηρετήσαντα μέλη 
Δ.Ε.Π. και οι διδάσκοντες σύμφωνα με το π.δ. 407/1980 
(Α΄ 112) ή το άρθρο 19 του ν. 1404/1983 (Α΄ 173) ή την 
παρ. 7 του άρθρου 29 του ν. 4009/2011, δεν επαρκούν, 
με αιτιολογημένη απόφασή της αποφασίζει την ανάθεση 
διδακτικού έργου σε μέλη Δ.Ε.Π. άλλων Τμημάτων του 
ιδίου Α.Ε.Ι ή την πρόσκληση μελών Δ.Ε.Π. άλλων Α.Ε.Ι 
ή ερευνητών από ερευνητικά κέντρα του άρθρου 13Α 
του ν. 4310/2014 (Α΄ 258), συμπεριλαμβανομένων των 
ερευνητικών κέντρων της Ακαδημίας Αθηνών και του 
Ιδρύματος Ιατροβιολογικών Ερευνών της Ακαδημίας 
Αθηνών ή νέες προσλήψεις/συμβάσεις σύμφωνα με τις 
ανωτέρω διατάξεις. 
3. Προϋπόθεση για την αμοιβή μέλους Δ.Ε.Π. για τη 
συμμετοχή του σε Π.Μ.Σ., με τη μορφή μαθήματος, σε-
μιναρίου ή εργαστηρίου, αποτελεί η διδασκαλία χωρίς 
αμοιβή, επιπλέον των νομίμων υποχρεώσεών του, ενός 
μαθήματος, σεμιναρίου ή εργαστηρίου, αντίστοιχα, σε 
τουλάχιστον ένα Π.Μ.Σ. του Τμήματός του ή άλλου Τμή-
ματος του ίδιου ή άλλου Α.Ε.Ι., εφόσον στο Τμήμα του 
δεν λειτουργεί Π.Μ.Σ.. Η αμειβόμενη και η χωρίς αμοιβή 
διδασκαλία είναι ίσης διάρκειας και παρέχονται μέσα 
στο ίδιο ή άλλο ακαδημαϊκό εξάμηνο, σε κάθε, όμως, 
περίπτωση μέσα στο ίδιο ακαδημαϊκό έτος. Οι παρα-
πάνω προϋποθέσεις δεν ισχύουν για όσα μέλη Δ.Ε.Π. 
έχουν νόμιμες υποχρεώσεις δέκα (10) τουλάχιστον ωρών 
εβδομαδιαίας διδακτικής απασχόλησης. 
4. Η αμοιβή των μελών Δ.Ε.Π. για την με οποιονδήποτε 
τρόπο συμμετοχή τους σε ένα ή περισσότερα Π.Μ.Σ. δεν 
υπερβαίνει ανά μήνα το τριάντα τοις εκατό (30%) των μη-
νιαίων τακτικών αποδοχών τους, όπως αυτές έχουν κα-
θοριστεί στην παρ. 10 του άρθρου 153 του ν. 4472/2017.
Η συμμετοχή σε Π.Μ.Σ. σε καμία περίπτωση δεν συνι-
στά επιχειρηματική δραστηριότητα ή άσκηση ελευθέρι-
ου επαγγέλματος κατά την έννοια της περίπτωσης θ΄ της 
παρ. 2 του άρθρου 23 του ν. 4009/2011 και του άρθρου 
99 του ν. 4310/2014 (Α΄ 258).
5. Με απόφαση της Συνέλευσης του Τμήματος, η οποία 
λαμβάνεται ύστερα από εισήγηση του Διευθυντή του 
Π.Μ.Σ., καλούνται από την ημεδαπή ή την αλλοδαπή, ως 
επισκέπτες, καταξιωμένοι επιστήμονες που έχουν θέση ή 
προσόντα καθηγητή ή ερευνητή σε ερευνητικό κέντρο, 
καλλιτέχνες ή επιστήμονες αναγνωρισμένου κύρους με 
εξειδικευμένες γνώσεις ή σχετική εμπειρία στο γνωστικό 
αντικείμενο του Π.Μ.Σ., για την κάλυψη εκπαιδευτικών 
αναγκών του Π.Μ.Σ.. Η πρόσκληση επισκέπτη από την 
αλλοδαπή πραγματοποιείται μόνον εφόσον του ανατί-
θεται διδασκαλία, με τη διαδικασία και όσα ειδικότερα 
ορίζονται στον Κανονισμό Μεταπτυχιακών Σπουδών, 
κατά  τα  ισχύοντα  για  την  ανάθεση  διδασκαλίας  στα 
μέλη Δ.Ε.Π. του Ιδρύματος. Ο ανωτέρω περιορισμός 
δεν ισχύει εφόσον ο καλούμενος διδάσκει εθελοντικά, 
χωρίς αμοιβή, αποζημίωση ή άλλη οικονομική απολαβή 
πλην των οδοιπορικών του, σύμφωνα με τα οριζόμενα 
στην υποπαράγραφο Δ9 της παρ. Δ΄ του άρθρου 2 του 
ν. 4336/2015. 
6.  Ομότιμοι  καθηγητές  και  αφυπηρετήσαντα  μέλη 
Δ.Ε.Π. των Α.Ε.Ι. διδάσκουν στα Π.Μ.Σ., σύμφωνα με όσα 
ορίζονται στην παρ. 8 του άρθρου 16 του ν. 4009/2011 
και στον Κανονισμό Μεταπτυχιακών Σπουδών και υπά-
γονται στις διατάξεις των παραγράφων 3 και 4.
Άρθρο 37
Πόροι - χρηματοδότηση Π.Μ.Σ.
1. Η χρηματοδότηση των Π.Μ.Σ. προέρχεται από:
α) τον προϋπολογισμό του Α.Ε.Ι. και των συνεργαζό-
μενων για την οργάνωσή του φορέων σύμφωνα με το 
άρθρο 43, 
β)  τον  προϋπολογισμό  του  Υπουργείου  Παιδείας, 
Έρευνας και Θρησκευμάτων, 
γ) δωρεές, παροχές, κληροδοτήματα και κάθε είδους 
χορηγίες φορέων του δημόσιου τομέα, όπως οριοθε-
τείται στην περίπτωση α΄ της παρ. 1 του άρθρου 14 του 
ν. 4270/2014 (Α΄ 143), ή του ιδιωτικού τομέα,
δ) πόρους από ερευνητικά προγράμματα,
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1981
ε) πόρους από προγράμματα της Ευρωπαϊκής Ένωσης 
ή άλλων διεθνών οργανισμών, 
στ) μέρος των εσόδων των Ειδικών Λογαριασμών Κον-
δυλίων Έρευνας (Ε.Λ.Κ.Ε.) των Α.Ε.Ι., 
ζ) κάθε άλλη νόμιμη αιτία. 
2. Σε αιτιολογημένες περιπτώσεις, κατά τις οποίες τα 
λειτουργικά έξοδα ενός Π.Μ.Σ. δεν καλύπτονται εξ ολο-
κλήρου από τις ως ανωτέρω πηγές χρηματοδότησης, 
μέρος των λειτουργικών του εξόδων μπορεί να καλύ-
πτεται από τέλη φοίτησης.
3. Για τη χρηματοδότηση του Α.Ε.Ι., για τη λειτουργία 
Π.Μ.Σ., από τον προϋπολογισμό του Υπουργείου Παιδεί-
ας, Έρευνας και Θρησκευμάτων προσμετράται θετικά το 
γεγονός της λειτουργίας Π.Μ.Σ. χωρίς τέλη φοίτησης. 
4. Η διαχείριση των εσόδων των Π.Μ.Σ. γίνεται από τον 
Ε.Λ.Κ.Ε. και κατανέμεται ως εξής: 
α) Εβδομήντα τοις εκατό (70%) λειτουργικά έξοδα 
του προγράμματος τα οποία κατανέμονται σε δαπάνες 
διδασκαλίας,  διοικητικής  και  τεχνικής  υποστήριξης, 
μετακινήσεων, εξοπλισμού, λογισμικού, αναλώσιμων, 
χορήγησης υποτροφιών σε μεταπτυχιακούς φοιτητές και 
λοιπές δαπάνες. Οι δαπάνες αποζημίωσης του τακτικού 
διδακτικού, τεχνικού και διοικητικού προσωπικού των 
Ιδρυμάτων αφορά σε εργασία που υπερβαίνει τις κατά 
νόμο υποχρεώσεις τους. 
β) Τριάντα τοις εκατό (30%) για κάλυψη λειτουργικών 
εξόδων του Ιδρύματος, με προτεραιότητα στην κάλυψη 
των αναγκών των Π.Μ.Σ. που λειτουργούν χωρίς τέλη 
φοίτησης.
5. Η κατανομή της παραγράφου 4 δεν ισχύει στην περί-
πτωση δωρεάς, κληροδοτήματος ή χορηγίας για συγκε-
κριμένο σκοπό, καθώς και για κρατικές επιχορηγήσεις. 
6. Τα Α.Ε.Ι. δημοσιεύουν ετησίως, με ανάρτηση στην 
ιστοσελίδα τους, απολογισμό εσόδων - εξόδων, με ανα-
γραφή της κατανομής των δαπανών ανά κατηγορία, και 
ιδίως του ύψους των τελών φοίτησης, των αμοιβών των 
διδασκόντων στα Π.Μ.Σ. και του αριθμού των διδασκό-
ντων που τις εισέπραξαν. 
Άρθρο 38
Διδακτορικές σπουδές, διαδικασία επιλογής 
υποψήφιων διδακτόρων
1. Δικαίωμα υποβολής αίτησης για εκπόνηση διδα-
κτορικής διατριβής έχει ο κάτοχος Διπλώματος Μετα-
πτυχιακών Σπουδών (Δ.Μ.Σ.) Α.Ε.Ι. της ημεδαπής ή ανα-
γνωρισμένου ως ισότιμου της αλλοδαπής ή ενιαίου και 
αδιάσπαστου τίτλου σπουδών μεταπτυχιακού επιπέδου 
του άρθρου 46. Σε ειδικές περιπτώσεις που προβλέπο-
νται από τον Κανονισμό Διδακτορικών Σπουδών, γίνεται 
αιτιολογημένα δεκτός ως υποψήφιος διδάκτορας και μη 
κάτοχος Δ.Μ.Σ.. 
2. Ο υποψήφιος υποβάλλει κατά τη διάρκεια κάθε ακα-
δημαϊκού έτους, και ειδικότερα στις ημερομηνίες που 
προβλέπονται στον Κανονισμό Διδακτορικών Σπουδών, 
σχετική αίτηση στη Γραμματεία του Τμήματος, στο οποίο 
επιθυμεί να εκπονήσει τη διδακτορική διατριβή. Στην 
αίτηση αναγράφεται ο προτεινόμενος τίτλος, η προτει-
νόμενη γλώσσα εκπόνησης, η οποία μπορεί να είναι δι-
άφορη της ελληνικής, αν αυτό προβλέπεται στον οικείο 
Κανονισμό Διδακτορικών Σπουδών και ο προτεινόμενος 
ως επιβλέπων της διδακτορικής διατριβής, ο οποίος ανή-
κει σε όσους έχουν δικαίωμα επίβλεψης διδακτορικής 
διατριβής, σύμφωνα με όσα ορίζονται στο άρθρο 39. Η 
αίτηση συνοδεύεται από αναλυτικό βιογραφικό σημείω-
μα του υποψηφίου, προσχέδιο διδακτορικής διατριβής 
και ό,τι άλλο ορίζεται στον Κανονισμό Διδακτορικών 
Σπουδών. 
3. Η Συνέλευση του Τμήματος, αφού λάβει υπόψη τις 
αιτήσεις που έχουν υποβληθεί, τις κατηγοριοποιεί με 
βάση την συνάφεια του ερευνητικού αντικειμένου, και 
ορίζει μία τριμελή επιτροπή ανά κατηγορία αιτήσεων. 
Κάθε  τριμελής  επιτροπή,  που  αποτελείται  από  μέλη 
Δ.Ε.Π. του Τμήματος, εξετάζει τις αντίστοιχες αιτήσεις 
και τα συνυποβαλλόμενα έγγραφα και καλεί τους υποψη-
φίους σε συνέντευξη. Κατόπιν υποβάλει στη Συνέλευση 
του Τμήματος αναλυτικό υπόμνημα, στο οποίο αναγρά-
φονται οι λόγοι για τους οποίους κάθε υποψήφιος πρέπει 
ή δεν πρέπει να γίνει δεκτός, καθώς και ο προτεινόμε-
νος επιβλέπων, εφόσον αυτός δεν έχει προταθεί από τον 
υποψήφιο. Η Συνέλευση του Τμήματος, αφού λάβει τη 
γνώμη του προτεινόμενου επιβλέποντος, τη συνεκτιμά 
με το υπόμνημα της επιτροπής και εγκρίνει ή απορρίπτει 
αιτιολογημένα την αίτηση του υποψηφίου. Στην εγκρι-
τική απόφαση ορίζεται και η γλώσσα συγγραφής της 
διδακτορικής διατριβής. 
Άρθρο 39
Επίβλεψη διδακτορικής διατριβής
1. Δικαίωμα επίβλεψης διδακτορικών διατριβών έχουν 
τα μέλη Δ.Ε.Π. α΄ βαθμίδας, αναπληρωτή και επίκου-
ρου του οικείου ή άλλου Α.Ε.Ι. ή ερευνητές Α΄, Β΄ ή Γ΄ 
βαθμίδας από ερευνητικά κέντρα του άρθρου 13Α του 
ν. 4310/2014, συμπεριλαμβανομένων των ερευνητικών 
κέντρων της Ακαδημίας Αθηνών και του Ιδρύματος Ια-
τροβιολογικών Ερευνών της Ακαδημίας Αθηνών.
2. Η Συνέλευση του Τμήματος αναθέτει στον προτει-
νόμενο επιβλέποντα, σύμφωνα με την παράγραφο 3 του 
άρθρου 38, την επίβλεψη της διδακτορικής διατριβής 
και ορίζει τριμελή συμβουλευτική επιτροπή, με αρμοδι-
ότητα να πλαισιώνει και να υποστηρίζει την εκπόνηση 
και συγγραφή της. Στην επιτροπή του προηγούμενου 
εδαφίου μετέχουν ως μέλη, ο επιβλέπων και δύο ακόμη 
μέλη Δ.Ε.Π. α΄ βαθμίδας, αναπληρωτή και επίκουρου 
από το οικείο ή άλλο Α.Ε.Ι. ή καθηγητές αναγνωρισμέ-
νων ως ομοταγών ιδρυμάτων της αλλοδαπής, οι οποίοι 
είναι κάτοχοι διδακτορικού διπλώματος, ή ερευνητές 
των βαθμίδων Α΄, Β΄ ή Γ΄ από ερευνητικά κέντρα του 
άρθρου 13Α του ν. 4310/2014, συμπεριλαμβανομένων 
των ερευνητικών κέντρων της Ακαδημίας Αθηνών και 
του Ιδρύματος Ιατροβιολογικών Ερευνών της Ακαδημί-
ας Αθηνών ή από αναγνωρισμένα ερευνητικά κέντρα ή 
ινστιτούτα της αλλοδαπής και έχουν το ίδιο ή συναφές 
γνωστικό αντικείμενο με την υπό κρίση διδακτορική δια-
τριβή. Στη συμβουλευτική επιτροπή μετέχει τουλάχιστον 
ένα (1) μέλος Δ.Ε.Π. από τις τρεις πρώτες βαθμίδες του 
οικείου Τμήματος. 
3. Αν για οποιονδήποτε λόγο ο επιβλέπων εκλείψει ή δι-
απιστωμένα αδυνατεί να τελέσει χρέη επιβλέποντος για 
μεγάλο χρονικό διάστημα κατά τα ειδικότερα οριζόμενα 
στον Κανονισμό Διδακτορικών Σπουδών, η Συνέλευση 
1982
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
του Τμήματος, εκτιμώντας τις περιστάσεις, αναθέτει σε 
άλλον την επίβλεψη, σύμφωνα με όσα ορίζονται στις 
προηγούμενες παραγράφους, ύστερα από αίτηση του 
υποψήφιου διδάκτορα και γνώμη του προτεινόμενου 
επιβλέποντος, διαφορετικά σε ένα από τα άλλα δύο (2) 
μέλη της τριμελούς συμβουλευτικής επιτροπής, ακόμη 
και καθ’ υπέρβαση του μέγιστου αριθμού υποψήφιων 
διδακτόρων που μπορεί να επιβλέπεται από κάθε επι-
βλέποντα, σύμφωνα με όσα ορίζονται στον Κανονισμό 
Διδακτορικών Σπουδών. Αν ο αρχικός επιβλέπων μετα-
κινηθεί σε άλλο Α.Ε.Ι. ή Τμήμα Α.Ε.Ι. ή συνταξιοδοτηθεί, 
συνεχίζει να τελεί χρέη επιβλέποντος των διδακτορικών 
διατριβών που έχει αναλάβει, και ο τίτλος απονέμεται 
από το Α.Ε.Ι., στο οποίο ανήκει το Τμήμα, όπου ξεκίνησε 
η εκπόνηση της διατριβής.
4. Τα ονόματα των υποψήφιων διδακτόρων, των επι-
βλεπόντων  μελών  Δ.Ε.Π.  ή  ερευνητών,  οι  τίτλοι  των 
εκπονούμενων διδακτορικών διατριβών και σύντομη 
περίληψη αυτών, καθώς και τα μέλη των συμβουλευ-
τικών επιτροπών αναρτώνται στον διαδικτυακό τόπο 
του Ιδρύματος στην ελληνική και στην αγγλική γλώσσα.
Άρθρο 40
Ελάχιστη διάρκεια, δικαιώματα 
και υποχρεώσεις υποψήφιων διδακτόρων
1. Η χρονική διάρκεια για την απόκτηση διδακτορικού 
διπλώματος είναι τουλάχιστον τρία (3) πλήρη ημερολο-
γιακά έτη από την ημερομηνία ορισμού της τριμελούς 
συμβουλευτικής επιτροπής σύμφωνα με την παράγραφο 
2 του άρθρου 39. 
2. Ο υποψήφιος διδάκτορας, κάθε έτος, στην προθε-
σμία που ορίζεται από τον Κανονισμό Διδακτορικών 
Σπουδών, παρουσιάζει προφορικά και υποβάλλει και 
εγγράφως αναλυτικό υπόμνημα ενώπιον της τριμελούς 
συμβουλευτικής επιτροπής σχετικά με την πρόοδο της 
διδακτορικής του διατριβής. Αντίγραφο του υπομνήμα-
τος, καθώς και σχόλια επ’ αυτού από τον επιβλέποντα ή 
την τριμελή επιτροπή και εκθέσεις προόδου σύμφωνα 
με όσα ορίζονται στον οικείο Κανονισμό Διδακτορικών 
Σπουδών, καταχωρίζονται στον ατομικό φάκελο του 
υποψηφίου.
3. Οι διδακτορικές σπουδές προσφέρονται δωρεάν. 
Οι υποψήφιοι διδάκτορες έχουν μέχρι πέντε (5) πλήρη 
ακαδημαϊκά έτη από την πρώτη εγγραφή τους, όλα τα 
δικαιώματα και τις παροχές που προβλέπονται και για 
τους φοιτητές του δεύτερου κύκλου σπουδών, όπως ορί-
ζονται στους οικείους Κανονισμούς. Μέχρι και πέντε (5) 
έτη μετά την ολοκλήρωση της διδακτορικής τους δια-
τριβής, διατηρούν δικαιώματα πρόσβασης, δανεισμού 
και χρήσης των ηλεκτρονικών υπηρεσιών των πανεπι-
στημιακών βιβλιοθηκών.
Άρθρο 41
Συγγραφή, υποστήριξη και αξιολόγηση 
της διδακτορικής διατριβής
1. Μετά την ολοκλήρωση της συγγραφής της διδακτο-
ρικής διατριβής, η τριμελής συμβουλευτική επιτροπή 
δέχεται ή απορρίπτει αίτηση του υποψηφίου για τη δη-
μόσια υποστήριξη και την αξιολόγησή της. Στον Κανο-
νισμό Διδακτορικών Σπουδών μπορεί να προβλέπονται 
πρόσθετες προϋποθέσεις για τη δυνατότητα δημόσιας 
υποστήριξης της διατριβής. Αν η τριμελής συμβουλευ-
τική επιτροπή αποδεχθεί την αίτηση του υποψηφίου, 
συντάσσει αναλυτική εισηγητική έκθεση και την υποβάλ-
λει στη Συνέλευση του Τμήματος ζητώντας τον ορισμό 
επταμελούς εξεταστικής επιτροπής για την κρίση της 
διδακτορικής διατριβής. 
2. Στην επταμελή εξεταστική επιτροπή μετέχουν τα 
μέλη της τριμελούς συμβουλευτικής επιτροπής, εκτός 
από τα αφυπηρετήσαντα μέλη αυτής, τα οποία με από-
φαση της Συνέλευσης του Τμήματος αντικαθίστανται 
από ισάριθμα μέλη που πληρούν τα κριτήρια του δεύτε-
ρου και τρίτου εδαφίου της παραγράφου 2 του άρθρου 
39, καθώς και τέσσερα (4) επιπλέον μέλη, που πληρούν 
τα κριτήρια του δευτέρου εδαφίου της παραγράφου 2 
του άρθρου 39. 
3. Η διδακτορική διατριβή υποστηρίζεται δημόσια από 
τον υποψήφιο διδάκτορα. Η διαδικασία της δημόσιας 
υποστήριξης  προϋποθέτει  τη  φυσική  παρουσία  των 
τεσσάρων (4) τουλάχιστον μελών της εξεταστικής επι-
τροπής, ενώ τα λοιπά μέλη μπορούν να συμμετέχουν 
και μέσω τηλεδιάσκεψης. Στη συνέχεια, η εξεταστική 
επιτροπή συνεδριάζει χωρίς την παρουσία τρίτων, κρίνει 
την εργασία ως προς την ποιότητα, την πληρότητα, την 
πρωτότυπη σκέψη και τη συμβολή της στην επιστήμη και 
με βάση αυτά τα κριτήρια την εγκρίνει, με πλειοψηφία 
πέντε (5) τουλάχιστον από τα μέλη της. Τα αφυπηρετή-
σαντα μέλη της τριμελούς συμβουλευτικής επιτροπής, 
που έχουν αντικατασταθεί σύμφωνα με την παράγραφο 
2, μπορεί να παρίστανται κατά τη συνεδρίαση χωρίς δι-
καίωμα ψήφου.
Άρθρο 42
Προκήρυξη ή Πρόσκληση 
εκδήλωσης ενδιαφέροντος 
για εκπόνηση διδακτορικής διατριβής
1. Τα Πανεπιστήμια μπορούν να προκηρύσσουν θέσεις 
υποψήφιων διδακτόρων, υποτρόφων ή όχι, σύμφωνα 
με όσα ορίζονται στον Κανονισμό Διδακτορικών Σπου-
δών. Οι σχετικές προκηρύξεις αφορούν σε συγκεκριμένο 
Τμήμα, δημοσιοποιούνται δια του ημερήσιου τύπου και 
αναρτώνται στους οικείους διαδικτυακούς τόπους των 
Ιδρυμάτων.
2. Οι προϋποθέσεις, οι όροι, οι προθεσμίες και οι δια-
δικασίες κατάθεσης υποψηφιοτήτων και επιλογής υπο-
ψήφιων διδακτόρων, καθώς και πρόσθετες υποχρεώσεις 
αυτών, ρήτρες, παραδοτέα και χρονικά όρια ολοκλήρω-
σης των διατριβών, μνημονεύονται ρητά στις σχετικές 
προκηρύξεις και προσκλήσεις.
3. Η ανάθεση επίβλεψης των διδακτορικών διατριβών 
του παρόντος άρθρου μπορεί, βάσει της προκήρυξης, 
να υπόκειται σε επιπλέον διαδικασίες και κριτήρια από 
εκείνα που προβλέπονται στον παρόντα νόμο και τους 
οικείους Κανονισμούς Διδακτορικών Σπουδών.
Άρθρο 43
Διατμηματικά ή διιδρυματικά Π.Μ.Σ. - 
Διδακτορικές διατριβές με συνεπίβλεψη
1. Π.Μ.Σ. οργανώνονται από περισσότερα Τμήματα του 
ίδιου ή άλλων Α.Ε.Ι. ή από Τμήματα Α.Ε.Ι. και τα ερευνη-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1983
τικά κέντρα και ινστιτούτα που αναφέρονται στο άρθρο 
13Α του ν. 4310/2014 (Α΄ 258), όπως αντικαταστάθηκε 
με το άρθρο 12 του ν. 4386/2016 (Α΄ 83), συμπεριλαμ-
βανομένων των ερευνητικών κέντρων της Ακαδημίας 
Αθηνών και του Ιδρύματος Ιατροβιολογικών Ερευνών 
της Ακαδημίας Αθηνών. Απαραίτητη προϋπόθεση εί-
ναι ένα τουλάχιστον από τα συνεργαζόμενα Τμήματα 
να είναι αυτοδύναμο. Μεταξύ των Τμημάτων ή μεταξύ 
Τμημάτων και Ερευνητικών Κέντρων ή Ινστιτούτων του 
προηγούμενου  εδαφίου  καταρτίζεται  Ειδικό  Πρωτό-
κολλο Συνεργασίας (Ε.Π.Σ.), το οποίο εγκρίνεται από τις 
οικείες Συγκλήτους και τα συλλογικά όργανα διοίκησης 
των Ερευνητικών Κέντρων. Στο Ε.Π.Σ. καθορίζονται ιδίως 
οι υποχρεώσεις κάθε Τμήματος ή ερευνητικού κέντρου 
ή ινστιτούτου, τα θέματα συγκρότησης και λειτουργίας 
της Ειδικής Διατμηματικής ή Διιδρυματικής Επιτροπής 
και της Σ.Ε. με τρόπο που να εξασφαλίζει την εκπροσώ-
πηση όλων των συνεργαζόμενων φορέων, του ορισμού 
του Διευθυντή του Π.Μ.Σ., ο οποίος είναι μέλος Δ.Ε.Π. 
αυτοδύναμου Τμήματος, της κατανομής του διδακτικού 
και ερευνητικού έργου μεταξύ του προσωπικού των συ-
νεργαζόμενων φορέων και κάθε άλλο θέμα σχετικό με 
την εύρυθμη λειτουργία του Π.Μ.Σ.. Τα διατμηματικά ή 
διιδρυματικά Π.Μ.Σ. ιδρύονται με απόφαση των οικείων 
Συγκλήτων ή της οικείας Συγκλήτου και του συλλογι-
κού οργάνου διοίκησης του Ερευνητικού Κέντρου, στην 
οποία προσαρτάται το Ε.Π.Σ., με τη διαδικασία ίδρυσης 
του άρθρου 32 και η σχετική εισήγηση καταρτίζεται από 
τις Συνελεύσεις όλων των συνεργαζόμενων Τμημάτων.
2. Αυτοδύναμα Τμήματα Α.Ε.Ι. της ημεδαπής συνερ-
γάζονται με Τμήματα αναγνωρισμένων ως ομοταγών 
ιδρυμάτων  ή  ερευνητικά  κέντρα  και  ινστιτούτα  της 
αλλοδαπής, για την οργάνωση και λειτουργία κοινών 
Π.Μ.Σ.. Με απόφαση του Υπουργού Παιδείας, Έρευνας 
και Θρησκευμάτων καθορίζεται η διαδικασία ίδρυσης 
του κοινού Π.Μ.Σ., τα θέματα που ρυθμίζονται στο Ε.Π.Σ. 
και κάθε σχετικό θέμα.
3. Τα Τμήματα Α.Ε.Ι. συνεργάζονται με ερευνητικά κέ-
ντρα και ινστιτούτα του άρθρου 13Α του ν. 4310/2014, 
συμπεριλαμβανομένων των ερευνητικών κέντρων της 
Ακαδημίας Αθηνών και του Ιδρύματος Ιατροβιολογικών 
Ερευνών  της  Ακαδημίας  Αθηνών,  για  την  εκπόνηση 
διδακτορικών διατριβών με συνεπίβλεψη. Στην περί-
πτωση αυτή, τη διοικητική ευθύνη της εκπόνησης της 
διδακτορικής διατριβής αναλαμβάνει ένα από τα συ-
νεργαζόμενα Ιδρύματα, ορίζεται ένας επιβλέπων από 
κάθε συνεργαζόμενο Ίδρυμα/φορέα και η εκπόνηση 
της διατριβής διαρκεί τουλάχιστον τρία (3) έτη από τον 
ορισμό των επιβλεπόντων μελών Δ.Ε.Π./ερευνητών. Τα 
σχετικά με τη διαδικασία εκπόνησης της διατριβής, από 
την επιλογή του υποψήφιου διδάκτορα έως και την απο-
νομή του διδακτορικού τίτλου, καθώς και η χορήγηση 
ενιαίου ή χωριστού τίτλου σε περίπτωση συνεργασίας 
μεταξύ Ιδρυμάτων, προβλέπονται στο οικείο Ε.Π.Σ., που 
καταρτίζεται από τα συνεργαζόμενα Τμήματα/φορείς και 
εγκρίνεται από την οικεία Σύγκλητο και τα συλλογικά όρ-
γανα διοίκησης των Ερευνητικών Κέντρων. Με απόφαση 
του Υπουργού Παιδείας, Έρευνας και Θρησκευμάτων, 
που δημοσιεύεται στην Εφημερίδα της Κυβερνήσεως, 
καθορίζεται κάθε σχετικό θέμα σχετικά με την εκπόνηση 
διδακτορικών διατριβών με συνεπίβλεψη με αναγνωρι-
σμένα ως ομοταγή Ιδρύματα ή ερευνητικά κέντρα και 
ινστιτούτα της αλλοδαπής.
Άρθρο 44
Αξιολόγηση
1. Στο τέλος κάθε εξαμήνου, πραγματοποιείται αξιολό-
γηση κάθε μαθήματος και κάθε διδάσκοντος από τους 
μεταπτυχιακούς φοιτητές, σύμφωνα με όσα ειδικότερα 
ορίζονται στον Κανονισμό Μεταπτυχιακών Σπουδών. 
2. Κατά τη λήξη της θητείας της Σ.Ε., με ευθύνη του 
απερχόμενου Διευθυντή, συντάσσεται αναλυτικός απο-
λογισμός του ερευνητικού και εκπαιδευτικού έργου του 
Π.Μ.Σ., καθώς και των λοιπών δραστηριοτήτων του, με 
στόχο την αναβάθμιση των σπουδών, την καλύτερη 
αξιοποίηση του ανθρώπινου δυναμικού, τη βελτιστο-
ποίηση των υφιστάμενων υποδομών και την κοινωνικά 
επωφελή χρήση των διαθέσιμων πόρων του Π.Μ.Σ.. Ο 
απολογισμός κατατίθεται στο οικείο Τμήμα, στο οποίο 
ανήκει το Π.Μ.Σ.. 
3. Εκτός από τις διαδικασίες εσωτερικής και εξωτερικής 
αξιολόγησης, καθώς και διασφάλισης και πιστοποίησης 
της ποιότητας, οι οποίες προβλέπονται στο ν. 4009/2011 
(Α΄ 189), εξωτερική ακαδημαϊκή αξιολόγηση των Π.Μ.Σ. 
και των διδακτορικών σπουδών κάθε Σχολής, διενερ-
γεί εξαμελής Επιστημονική Συμβουλευτική Επιτροπή 
(Ε.Σ.Ε.). Τα πέντε (5) μέλη είναι μέλη Δ.Ε.Π. α΄ βαθμίδας, 
αναπληρωτή και επίκουρου άλλων Α.Ε.Ι. ή ερευνητές από 
ερευνητικά κέντρα του άρθρου 13Α του ν. 4310/2014, 
όπως τροποποιήθηκε και ισχύει, συμπεριλαμβανομένων 
των Ερευνητικών Κέντρων της Ακαδημίας Αθηνών και 
του Ιδρύματος Ιατροβιολογικών Ερευνών της Ακαδημίας 
Αθηνών, ή επιστήμονες της αλλοδαπής ή της ημεδα-
πής, οι οποίοι έχουν τα προσόντα που προβλέπονται 
για τους επισκέπτες διδάσκοντες στην παράγραφο 5 
του άρθρου 36, του αντίστοιχου επιστημονικού πεδίου, 
και με την προϋπόθεση ότι δεν υπηρετούν ως διδάσκο-
ντες σε Π.Μ.Σ. της Σχολής. Το έκτο μέλος είναι μεταπτυ-
χιακός φοιτητής της Σχολής. Η θητεία των μελών είναι 
πενταετής, με δυνατότητα ανανέωσης, εκτός από τον 
φοιτητή, του οποίου η θητεία είναι ετήσια. Η ιδιότητα 
του Προέδρου, ο τρόπος επιλογής του μεταπτυχιακού 
φοιτητή, καθώς και κάθε ειδικότερο θέμα που αφορά 
στη συγκρότηση, τη λειτουργία και τη διοικητική υπο-
στήριξη της Επιτροπής, σύμφωνα με τις παραγράφους 
4 έως 6, καθορίζονται με απόφαση της Συγκλήτου που 
δημοσιεύεται στην Εφημερίδα της Κυβερνήσεως.
4. Με απόφαση της οικείας Κοσμητείας συγκροτείται 
μία Ε.Σ.Ε. για τα Π.Μ.Σ. και τις διδακτορικές σπουδές 
κάθε Τμήματος και τα μέλη της επιλέγονται από σχετικό 
μητρώο αξιολογητών που τηρείται σε κάθε Σχολή. Για 
την κατάρτιση του μητρώου κάθε Τμήμα προτείνει, με 
τεκμηριωμένη εισήγηση της Συνέλευσης του Τμήματος, 
τρία (3) μέλη από την ημεδαπή ή την αλλοδαπή. Λοιπές 
λεπτομέρειες ως προς την κατάρτιση και επικαιροποίη-
ση του μητρώου, ορίζονται με απόφαση της Συγκλήτου 
που δημοσιεύεται στην Εφημερίδα της Κυβερνήσεως. Η 
απόφαση συγκρότησης της Ε.Σ.Ε. εκδίδεται ύστερα από 
1984
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
διαβούλευση με τους Προέδρους των Τμημάτων, αφού 
προηγουμένως έχει διερευνηθεί η διαθεσιμότητα των 
υποψηφίων, και αφορά, κατά προτίμηση, σε υποψηφίους 
ίδιου ή συναφούς γνωστικού αντικειμένου με τα γνω-
στικά αντικείμενα που θεραπεύουν τα υπό αξιολόγηση 
προγράμματα σπουδών και που έχουν διακριθεί για το 
ερευνητικό τους έργο.
5. Τα μέλη των Ε.Σ.Ε. στην αρχή της θητείας τους ενη-
μερώνονται για κάθε θέμα που αφορά στα Π.Μ.Σ., κα-
θώς και στις διδακτορικές σπουδές που εκπονούνται 
στα αντίστοιχα Τμήματα της Σχολής, όπως τα γνωστικά 
αντικείμενα που θεραπεύουν, τον αριθμό των φοιτητών, 
τους κανόνες επιλογής, το λειτουργικό κόστος και τα 
τέλη φοίτησης. Ειδικότερα, ο απολογισμός της παραγρά-
φου 2 με ευθύνη της Κοσμητείας αποστέλλεται αμελλητί 
στα μέλη της οικείας Ε.Σ.Ε..
6. Ανά πενταετία τα μέλη των Ε.Σ.Ε. επισκέπτονται τις 
εγκαταστάσεις του οικείου Τμήματος για επαρκές χρονι-
κό διάστημα, κατά το οποίο συναντώνται και συζητούν 
με εκπροσώπους των διδασκόντων και των φοιτητών, 
καθώς και με τους Διευθυντές και τα μέλη των συλλο-
γικών οργάνων των Π.Μ.Σ., προκειμένου να διαμορφώ-
σουν την τελική έκθεση αξιολόγησης. Η τελική έκθεση 
αξιολόγησης, η οποία περιέχει και προτάσεις για τη συνε-
χή βελτίωση των προγραμμάτων σπουδών, υποβάλλεται 
στην Κοσμητεία, στο οικείο Τμήμα και στη Σύγκλητο, 
προκειμένου να τη συνεκτιμήσει για τη συνέχιση ή μη 
της λειτουργίας των Π.Μ.Σ., σύμφωνα με την παράγραφο 
8 του άρθρου 32.
7. Στα μέλη των Ε.Σ.Ε. καταβάλλονται δαπάνες μετακί-
νησης σύμφωνα με τα οριζόμενα στην υποπαράγραφο 
Δ9 της παρ. Δ΄ του άρθρου 2 του ν. 4336/2015.
8. Ο απολογισμός και οι αξιολογήσεις του παρόντος 
άρθρου δημοσιοποιούνται στο διαδικτυακό τόπο των 
Ιδρυμάτων και κοινοποιούνται, με ευθύνη της Κοσμη-
τείας, στον Υπουργό Παιδείας, Έρευνας και Θρησκευ-
μάτων, λαμβάνονται δε υπόψη στις διαδικασίες εξωτε-
ρικής αξιολόγησης και πιστοποίησης της ποιότητας του 
ν. 4009/2011.
Άρθρο 45
Εξουσιοδοτικές διατάξεις
1. Με απόφαση της Συνέλευσης του Τμήματος καταρ-
τίζεται ο Κανονισμός Μεταπτυχιακών Σπουδών κάθε 
Π.Μ.Σ., ο οποίος εγκρίνεται από τη Σύγκλητο, δημοσι-
εύεται στην Εφημερίδα της Κυβερνήσεως, αναρτάται στο 
διαδικτυακό τόπο του Τμήματος και κοινοποιείται στο 
Υπουργείο Παιδείας, Έρευνας και Θρησκευμάτων. Με 
τον Κανονισμό Μεταπτυχιακών Σπουδών καθορίζονται: 
α) η δομή και οι κανόνες λειτουργίας του Π.Μ.Σ., 
β) ο μέγιστος αριθμός μεταπτυχιακών φοιτητών ανά 
διδάσκοντα, καθώς και ο μέγιστος αριθμός μεταπτυχι-
ακών φοιτητών στα Π.Μ.Σ. του Τμήματος σε σχέση και 
με τον αριθμό των προπτυχιακών φοιτητών και των δι-
δασκόντων, για τη διασφάλιση της ποιότητας όλων των 
κύκλων σπουδών,
γ) οι αρμοδιότητες του Διευθυντή και των Σ.Ε. των 
Π.Μ.Σ.,
δ) ο αριθμός και ο τρόπος επιλογής των εισακτέων στο 
Π.Μ.Σ., η διαδικασία και τα κριτήρια επιλογής, στα οποία 
περιλαμβάνονται οι γλώσσες, των οποίων απαιτείται η 
γνώση, και τα επίπεδα της γλωσσομάθειας,
ε) η διάρκεια φοίτησης, καθώς και ο ανώτατος επιτρε-
πόμενος χρόνος ολοκλήρωσης των σπουδών σύμφωνα 
με την παράγραφο 1 του άρθρου 33, η δυνατότητα, οι 
λόγοι ο τρόπος και η διαδικασία μερικής φοίτησης σε 
Π.Μ.Σ., καθώς και αναστολής της φοίτησης σύμφωνα 
με τις παραγράφους 2 και 3 του άρθρου 33,
στ) το αναλυτικό πρόγραμμα σπουδών, στο οποίο 
περιλαμβάνονται ιδίως ο χαρακτηρισμός των μαθημά-
των, οι ειδικεύσεις, το περιεχόμενο των μεταπτυχιακών 
μαθημάτων, η διδασκαλία με μέσα εξ αποστάσεως εκ-
παίδευσης, καθώς και οι ελάχιστες διδακτικές ώρες ανά 
μάθημα και οι αντίστοιχες πιστωτικές μονάδες σύμφωνα 
με το άρθρο 14 του ν. 3374/2005,
ζ) οι κανόνες εξετάσεων και αξιολόγησης των επιδόσε-
ων των μεταπτυχιακών φοιτητών, ο χρόνος διενέργειας 
και η διάρκεια των εξεταστικών περιόδων του Π.Μ.Σ., ο 
τρόπος εξέτασης και βαθμολόγησης, οι προϋποθέσεις 
επιτυχούς ολοκλήρωσης των μαθημάτων, η εκπόνηση 
εργασιών ή η συμμετοχή σε άλλες ερευνητικές ή εκπαι-
δευτικές δραστηριότητες, 
η) οι υποχρεώσεις για τη λήψη του Μ.Δ.Ε. και τα σχετικά 
με την εκπόνηση διπλωματικής εργασίας, 
θ) ο τρόπος αναπλήρωσής των μαθημάτων, 
ι) οι λόγοι και η διαδικασία διαγραφής από το Π.Μ.Σ.,
ια) τα δικαιολογητικά και η διαδικασία χορήγησης 
υποτροφιών,
ιβ) οι διαδικασίες αξιολόγησης των μαθημάτων και 
των διδασκόντων από τους μεταπτυχιακούς φοιτητές, 
ιγ) η διαδικασία ορισμού επιβλέποντα και εξεταστικής 
επιτροπής διπλωματικής εργασίας, που προβλέπονται 
στην παράγραφο 4 του άρθρου 34, και τα ειδικότερα 
καθήκοντά τους,
ιδ) το ύψος των τυχόν προβλεπόμενων τελών φοίτη-
σης και η δυνατότητα τμηματικής καταβολής τους, 
ιε) το τελετουργικό αποφοίτησης και ο τύπος του απο-
νεμόμενου διπλώματος (Δ.Μ.Σ.),
ιστ) ειδικότερα θέματα του παραρτήματος διπλώμα-
τος, σύμφωνα με το άρθρο 15 του ν. 3374/2005 (Α΄ 189),
ιζ) τα ειδικότερα ζητήματα διοικητικής, τεχνικής και 
οικονομικής υποστήριξης του Π.Μ.Σ.,
ιη) η διαδικασία ανάθεσης διδασκαλίας των μαθημά-
των, σεμιναρίων και ασκήσεων του Π.Μ.Σ.,
ιθ) οι ειδικότερες προϋποθέσεις και η διαδικασία πρό-
σκλησης, καθώς και οι ειδικότεροι όροι απασχόλησης και 
κάθε θέμα σχετικό με τους επισκέπτες διδάσκοντες της 
παραγράφου 5 του άρθρου 36,
κ) οι ειδικότεροι όροι και οι προϋποθέσεις συμμετοχής 
αφυπηρετησάντων μελών Δ.Ε.Π. σε Π.Μ.Σ., σύμφωνα με 
την παράγραφο 6 του άρθρου 36, και
κα) κάθε άλλο θέμα σχετικό με την οργάνωση και λει-
τουργία του δεύτερου κύκλου σπουδών του Τμήματος. 
2. Με απόφαση της Συνέλευσης του Τμήματος κα-
ταρτίζεται ο Κανονισμός Διδακτορικών Σπουδών του 
Τμήματος, ο οποίος εγκρίνεται από τη Σύγκλητο, δημο-
σιεύεται στην Εφημερίδα της Κυβερνήσεως, αναρτάται 
στο διαδικτυακό τόπο του Τμήματος και κοινοποιείται 
στο Υπουργείο Παιδείας, Έρευνας και Θρησκευμάτων, 
και στον οποίον καθορίζονται: 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1985
α) οι ειδικότεροι όροι και προϋποθέσεις οργάνωσης 
διδακτορικών σπουδών, καθώς και εκπόνησης διδακτο-
ρικής διατριβής ακόμη και από μη κάτοχο Δ.Μ.Σ.,
β) ο χρόνος υποβολής αίτησης για εκπόνηση διδα-
κτορικής διατριβής, τα απαιτούμενα δικαιολογητικά, οι 
γλώσσες υποβολής του προτεινόμενου τίτλου και προ-
σχεδίου της διατριβής, η γλώσσα εκπόνησης της διδα-
κτορικής διατριβής, 
γ) η διαδικασία ανάθεσης επίβλεψης διδακτορικής δι-
ατριβής και ο μέγιστος αριθμός υποψήφιων διδακτόρων 
που μπορεί να επιβλέπεται από κάθε επιβλέποντα,
δ) ειδικότεροι λόγοι και προϋποθέσεις αντικατάστα-
σης επιβλέποντος σύμφωνα με την παράγραφο 3 του 
άρθρου 39,
ε) η προθεσμία και κάθε άλλο θέμα σχετικό με την 
ετήσια προφορική παρουσίαση αναφορικά με την πρό-
οδο της διατριβής, την υποβολή του υπομνήματος της 
παραγράφου 2 του άρθρου 40,
στ) η υποχρέωση ανανέωσης εγγραφής των υποψήφι-
ων διδακτόρων ανά ακαδημαϊκό έτος, μέγιστος χρόνος 
ολοκλήρωσης της διατριβής, η υποχρέωση παρακολού-
θησης ή συμμετοχής σε μαθήματα, εργαστήρια ή σεμι-
νάρια σχετικά με τη διδακτορική διατριβή, πρόσθετες 
υποχρεώσεις των υποψήφιων διδακτόρων, όπως (ενδι-
άμεσα παραδοτέα) και των επιβλεπόντων αυτών, όπως 
(περιοδικές εκθέσεις προόδου), λόγοι και διαδικασία 
διαγραφής από τα μητρώα υποψήφιων διδακτόρων,
ζ) λεπτομέρειες σχετικά με την οριστικοποίηση του 
προσωρινού τίτλου, τη δημόσια υποστήριξη της διδα-
κτορικής διατριβής, πρόσθετες προϋποθέσεις σύμφωνα 
με το δεύτερο εδάφιο της παραγράφου 1 του άρθρου 
41, τα σχετικά με την απονομή του διδακτορικού τίτλου, 
η μορφή και το περιεχόμενο του διδακτορικού τίτλου, 
η) κάθε άλλο θέμα σχετικό με την οργάνωση και λει-
τουργία του τρίτου κύκλου σπουδών του Τμήματος. 
ΚΕΦΑΛΑΙΟ Ζ΄
ΛΟΙΠΕΣ ΔΙΑΤΑΞΕΙΣ 
ΓΙΑ ΤΗΝ ΤΡΙΤΟΒΑΘΜΙΑ ΕΚΠΑΙΔΕΥΣΗ
Άρθρο 46
Ενιαίος και αδιάσπαστος τίτλος σπουδών 
μεταπτυχιακού επιπέδου και επαγγελματικά 
προσόντα αποφοίτων Τ.Ε.Ι.
1. Η επιτυχής ολοκλήρωση του πρώτου κύκλου σπου-
δών, που οργανώνεται σε Τμήματα Α.Ε.Ι. και διαρκεί κατ’ 
ελάχιστον δέκα (10) ακαδημαϊκά εξάμηνα (υποχρεωτικά 
εξάμηνα για τη λήψη πτυχίου ή διπλώματος σύμφωνα με 
το πρόγραμμα σπουδών), οδηγεί στην απονομή ενιαίου 
και αδιάσπαστου τίτλου σπουδών μεταπτυχιακού επιπέ-
δου (integrated master) στην ειδικότητα του Τμήματος, 
αν στο πρόγραμμα σπουδών:
α) περιλαμβάνονται μαθήματα ώστε να διασφαλίζεται: 
αα) η θεμελίωση στις βασικές επιστήμες και τέχνες, 
ββ) η ανάπτυξη των μαθημάτων κορμού της ειδικότη-
τας σε όλο το εύρος του σχετικού γνωστικού αντικειμένου, 
γγ) η εμβάθυνση και η εμπέδωση σε υψηλό επίπεδο 
των γνώσεων στο εύρος του γνωστικού αντικειμένου 
της ειδικότητας,
β) προβλέπεται η εκπόνηση πτυχιακής ή διπλωματικής 
εργασίας διάρκειας ενός (1) ακαδημαϊκού εξαμήνου κατ’ 
ελάχιστον. 
2. Για την υπαγωγή στην παρούσα διάταξη, η Σύγκλη-
τος του οικείου Α.Ε.Ι., ύστερα από εισήγηση της Συνέ-
λευσης του Τμήματος, απευθύνει αίτημα στον Υπουργό 
Παιδείας, Έρευνας και Θρησκευμάτων, ο οποίος, ύστερα 
από γνώμη του Ε.Σ.Ε.Κ.Α.Α.Δ. και της Α.Δ.Ι.Π., και εφό-
σον πληρούνται τα κριτήρια της παραγράφου 1, εκδίδει 
σχετική διαπιστωτική απόφαση, που δημοσιεύεται στην 
Εφημερίδα της Κυβερνήσεως. Οι γνώμες του προηγού-
μενου εδαφίου δίνονται εντός προθεσμίας εξήντα (60) 
ημερών από την περιέλευση του ερωτήματος από τον 
Υπουργό Παιδείας, Έρευνας και Θρησκευμάτων. Μετά 
την έκδοση της ανωτέρω απόφασης, ο ενιαίος και αδι-
άσπαστος  τίτλος  σπουδών  μεταπτυχιακού  επιπέδου 
(integrated master) λογίζεται ότι έχει ληφθεί από την 
ημερομηνία απονομής του πτυχίου ή διπλώματος και 
καταλαμβάνει και τους αποφοιτήσαντες πριν από την 
έναρξη ισχύος του παρόντος νόμου. Ο ενιαίος και αδιά-
σπαστος τίτλος σπουδών μεταπτυχιακού επιπέδου δεν 
επιφέρει μισθολογικές μεταβολές.
3. Με προεδρικό διάταγμα, που εκδίδεται με πρόταση 
του Υπουργού Παιδείας, Έρευνας και Θρησκευμάτων, 
ύστερα από εισήγηση πενταμελούς επιστημονικής επι-
τροπής, η οποία ορίζεται από τον Υπουργό Παιδείας, 
Έρευνας και Θρησκευμάτων, καθορίζονται τα σχετικά 
με το πλαίσιο πρόσβασης σε επαγγελματικές δραστη-
ριότητες, βάσει προσόντων που προσδίδουν οι τίτλοι 
σπουδών που αποκτούν οι πτυχιούχοι Τμημάτων Τ.Ε.Ι., 
στους οποίους δεν έχουν αναγνωριστεί ακόμη έως την 
έναρξη ισχύος του παρόντος νόμου επαγγελματικά δι-
καιώματα. Για τη σύνθεση των επιστημονικών επιτροπών 
του προηγούμενου εδαφίου λαμβάνεται υπόψη το γνω-
στικό αντικείμενο που θεραπεύει κάθε Τμήμα.
4. Για πτυχιούχους Τμημάτων Μηχανικών Τ.Ε. των Τ.Ε.Ι., 
οι ως ανωτέρω επιστημονικές επιτροπές είναι επταμε-
λείς. Τρία από τα μέλη κάθε επιτροπής είναι ο Γενικός 
Γραμματέας του Υπουργείου Παιδείας, Έρευνας και Θρη-
σκευμάτων, ο οποίος προεδρεύει των επιτροπών, ένα 
μέλος Δ.Ε.Π. Πολυτεχνικής Σχολής και ένα μέλος Δ.Ε.Π. 
Τμήματος Μηχανικών των Τ.Ε.Ι., οι οποίοι ορίζονται με 
τους αναπληρωτές τους. Τα λοιπά μέλη με τους αναπλη-
ρωτές τους ορίζονται σύμφωνα με όσα ορίζονται στο 
τελευταίο εδάφιο της παραγράφου 3.
5. Τα προεδρικά διατάγματα που εκδίδονται σύμφωνα 
με τις παραγράφους 3 και 4, ισχύουν και για τους αποφοί-
τους Τ.Ε.Ι. του οικείου Τμήματος, που αποφοίτησαν πριν 
τη δημοσίευσή τους, καθώς και για τους αποφοίτους των 
Τμημάτων Τ.Ε.Ι. που συγχωνεύθηκαν ή μετονομάστηκαν, 
σύμφωνα με τα προεδρικά διατάγματα 69/2013 (Α΄ 119), 
82/2013 (Α΄ 123), 83/2013 (Α΄ 123), 84/2013 (Α΄ 124), 
87/2013 (Α΄ 129), 90/2013 (Α΄ 130), 91/2013 (Α΄ 131), 
94/2013 (Α΄ 132), 95/2013 (Α΄ 133), 100/2013 (Α΄ 135), 
101/2013 (Α΄ 135), 102/2013 (Α΄ 136), 103/2013 (Α΄ 136), 
104/2013 (Α΄ 137), 127/2013 (Α΄ 190). 
Άρθρο 47
Επιτροπή Δεοντολογίας
1. Σε κάθε Α.Ε.Ι. συνιστάται Επιτροπή Δεοντολογίας, 
η οποία απαρτίζεται από τους Κοσμήτορες του οικείου 
1986
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
Α.Ε.Ι. και τον Αντιπρύτανη Ακαδημαϊκών Υποθέσεων, 
Φοιτητικής Μέριμνας και Δια Βίου Εκπαίδευσης. Ο Αντι-
πρύτανης προΐσταται της Επιτροπής και σε περίπτωση 
απουσίας ή κωλύματος τον αναπληρώνει ο αρχαιότερος 
Κοσμήτορας, με βάση την ημερομηνία δημοσίευσης της 
πράξης διορισμού του στη βαθμίδα του μέλους Δ.Ε.Π. 
πρώτης βαθμίδας. Τα μέλη της Επιτροπής Δεοντολογίας 
δεν λαμβάνουν αμοιβή ή άλλη αποζημίωση για τη συμ-
μετοχή τους σε αυτή.
2. Η Επιτροπή Δεοντολογίας έχει ιδίως τις εξής αρμο-
διότητες:
α) καταρτίζει «Κώδικα δεοντολογίας και καλής πρακτι-
κής» για ακαδημαϊκά, διοικητικά και ερευνητικά θέματα 
(κανόνες βιοηθικής κ.λπ.), ο οποίος εγκρίνεται από τη 
Σύγκλητο και ενσωματώνεται στον Εσωτερικό Κανονι-
σμό του Ιδρύματος,
β) διασφαλίζει την τήρηση και εφαρμογή των κανόνων 
δεοντολογίας εκ μέρους όλων των μελών του Ιδρύματος 
και διαπιστώνει παραβάσεις των κανόνων δεοντολογίας,
γ) συντάσσει γενική ετήσια έκθεσης ως προς την τήρη-
ση και εφαρμογή ή την ανάγκη αναθεώρησης των κανό-
νων δεοντολογίας, η οποία υποβάλλεται στον Πρύτανη 
και κοινοποιείται στη Σύγκλητο του οικείου Ιδρύματος 
στην αρχή κάθε ακαδημαϊκού έτους,
δ) εξετάζει αυτεπαγγέλτως ή ύστερα από έγγραφη 
αναφορά - καταγγελία φοιτητών, μελών Δ.Ε.Π., μελών 
Ε.Ε.Π., Ε.ΔΙ.Π. και Ε.Τ.Ε.Π., ερευνητών, επισκεπτών διδα-
σκόντων και διοικητικού προσωπικού σε θέματα της αρ-
μοδιότητάς της, προκειμένου να διαπιστώσει την παρά-
βαση των κανόνων του κώδικα δεοντολογίας ή διερευνά 
σχετικά περιστατικά ύστερα από εντολή του Πρύτανη. 
Αν διαπιστωθεί παράβαση των κανόνων δεοντολογίας 
ή κατά τη διερεύνηση διαπιστωθεί τέλεση πειθαρχικού 
παραπτώματος, αποστέλλει το σχετικό πόρισμα στον 
Πρύτανη, προκειμένου αυτός να αξιολογήσει το περι-
στατικό και να διενεργήσει τα νόμιμα.
3. Κάθε άλλο θέμα σχετικό με τη συγκρότηση και λει-
τουργία της, ρυθμίζεται στον Εσωτερικό Κανονισμό του 
Ιδρύματος.
Άρθρο 48
Κέντρο Επιμόρφωσης και Δια Βίου Μάθησης
1. Με απόφαση του Υπουργού Παιδείας, Έρευνας και 
Θρησκευμάτων, που δημοσιεύεται στην Εφημερίδα της 
Κυβερνήσεως, ύστερα από πρόταση της Συγκλήτου, 
ιδρύεται σε κάθε Α.Ε.Ι. Κέντρο Επιμόρφωσης και Δια Βίου 
Μάθησης (Κ.Ε.ΔΙ.ΒΙ.Μ.). Η πρόταση της Συγκλήτου ανα-
γράφει το ευρύτερο πλαίσιο στρατηγικής και δραστη-
ριοτήτων εντός του οποίου διοργανώνονται τα εκπαι-
δευτικά ή επιμορφωτικά προγράμματα του Κ.Ε.ΔΙ.ΒΙ.Μ..
2. Το Κ.Ε.ΔΙ.ΒΙ.Μ. αποτελεί μονάδα του Ιδρύματος που 
εξασφαλίζει το συντονισμό και τη διεπιστημονική συ-
νεργασία στην ανάπτυξη προγραμμάτων επιμόρφωσης, 
συνεχιζόμενης εκπαίδευσης, κατάρτισης και εν γένει δια 
βίου μάθησης. Τα εκπαιδευτικά ή επιμορφωτικά προ-
γράμματα μπορεί να υλοποιούνται και σε συνεργασία 
με Α.Ε.Ι. ή ερευνητικά κέντρα της ημεδαπής, καθώς και 
αναγνωρισμένα ως ομοταγή Ιδρύματα της αλλοδαπής, 
με απόφαση του Πρυτανικού Συμβουλίου, ύστερα από 
εισήγηση του Συμβουλίου του Κέντρου. Αρμόδιος για 
το σχεδιασμό, την οργάνωση και την υλοποίηση κάθε 
έργου και προγράμματος επιμόρφωσης, κατάρτισης, συ-
νεχιζόμενης εκπαίδευσης και εν γένει δια βίου μάθησης 
είναι ο οικείος επιστημονικός υπεύθυνος κάθε έργου. 
3. Τα υφιστάμενα Ινστιτούτα Δια Βίου Εκπαίδευσης 
των Ιδρυμάτων και τα λειτουργούντα Κέντρα Επαγγελ-
ματικής Κατάρτισης των Ιδρυμάτων καταργούνται. Για 
την κατάργησή τους εκδίδεται διαπιστωτική πράξη του 
Υπουργού Παιδείας, Έρευνας και Θρησκευμάτων, που 
δημοσιεύεται στην Εφημερίδα της Κυβερνήσεως. Η πα-
ροχή κάθε προγράμματος επιμόρφωσης, συνεχιζόμενης 
εκπαίδευσης, κατάρτισης και εν γένει δια βίου μάθησης, 
δια ζώσης ή εξ αποστάσεως, ήτοι πέραν των σπουδών 
πρώτου, δεύτερου και τρίτου κύκλου, με την επιφύλαξη 
της παραγράφου 4 του άρθρου 1, και εξαιρουμένων των 
προγραμμάτων που οργανώνονται δυνάμει της παρ. 3 
του άρθρου 5 του ν. 4250/2014 (Α΄ 74) παρέχεται απο-
κλειστικά μέσω του Κ.Ε.ΔΙ.ΒΙ.Μ.. Την ευθύνη τήρησης της 
διάταξης των προηγούμενων εδαφίων φέρει η Σύγκλη-
τος του Ιδρύματος. 
4. Όργανα του Κ.Ε.ΔΙ.ΒΙ.Μ. είναι: 
α) ο Πρόεδρος του Κέντρου, 
β) το Συμβούλιο του Κέντρου.
5. Πρόεδρος του Κέντρου είναι ο Αντιπρύτανης, στον 
οποίο έχει ανατεθεί η σχετική αρμοδιότητα, ύστερα από 
πρόταση του Πρύτανη και έγκριση της Συγκλήτου. 
6. Ο Πρόεδρος έχει τις εξής αρμοδιότητες:
α) συγκαλεί το Συμβούλιο του Κέντρου, καταρτίζει την 
ημερήσια διάταξη, ορίζει ως εισηγητή των θεμάτων μέ-
λος του Συμβουλίου, προεδρεύει των εργασιών του και 
εισηγείται τα θέματα για τα οποία δεν έχει οριστεί ως 
εισηγητής άλλο μέλος του Συμβουλίου,
β) επιβλέπει την εφαρμογή της πολιτικής του Κέντρου 
και την τήρηση του Κανονισμού του,
γ) μεριμνά για την εφαρμογή των αποφάσεων του 
Συμβουλίου,
δ) προΐσταται των υπηρεσιών του Κέντρου και συνυ-
πογράφει με τον πρόεδρο του Ε.Λ.Κ.Ε. του οικείου Ιδρύ-
ματος τις συμβάσεις προσωπικού, τις συμβάσεις προ-
μηθειών και υπηρεσιών που συνάπτει το Κέντρο για τις 
γενικές του ανάγκες,
ε) υπογράφει τις εντολές πληρωμής για τις γενικές δα-
πάνες του Κέντρου. Ειδικά για τις εντολές πληρωμής του 
εκπαιδευτικού προσωπικού, απαιτείται η προηγούμενη 
πιστοποίηση άρτιας διεξαγωγής του προγράμματος από 
τον επιστημονικά υπεύθυνο,
στ) ορίζει, όπου απαιτείται, ύστερα από γνώμη του 
Συμβουλίου του Κέντρου, τις επιτροπές επιλογής εκπαι-
δευομένων,
ζ) συγκροτεί επιτροπές για τη μελέτη ή τη διεκπεραί-
ωση συγκεκριμένων θεμάτων που εμπίπτουν στις αρ-
μοδιότητές του,
η) εισηγείται στη Σύγκλητο, ύστερα από γνώμη του 
Συμβουλίου, την επιλογή του Διευθυντή Επιμόρφωσης 
και Δια Βίου Μάθησης, 
θ) υπογράφει τα απονεμόμενα από το Κέντρο πιστο-
ποιητικά μη τυπικής εκπαίδευσης, σύμφωνα με την έν-
νοια της περίπτωσης 4 του άρθρου 2 του ν. 3879/2010 
(Α΄ 163), 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1987
ι) συντάσσει ετήσια έκθεση απολογισμού του έργου 
του Κέντρου, η οποία εγκρίνεται από τη Σύγκλητο και 
κοινοποιείται στον Υπουργό Παιδείας, Έρευνας και Θρη-
σκευμάτων μετά την έγκρισή της.
7. Το Συμβούλιο του Κέντρου αποτελείται από: 
α) τον Πρόεδρο του Κέντρου, 
β) έναν εκπρόσωπο από κάθε Σχολή του Ιδρύματος, 
ο οποίος ορίζεται ύστερα από πρόταση της Κοσμητείας 
της οικείας Σχολής, 
γ) τον Διευθυντή Επιμόρφωσης και Δια Βίου Μάθησης, 
χωρίς δικαίωμα ψήφου.
8. Το Συμβούλιο έχει τις ακόλουθες αρμοδιότητες και 
όσες άλλες προβλέπονται από τον Κανονισμό του Κέ-
ντρου: 
α) διαμορφώνει στο πλαίσιο των αποφάσεων της Συ-
γκλήτου την πολιτική του Κέντρου για την ανάπτυξη των 
έργων και των προγραμμάτων επιμόρφωσης, συνεχι-
ζόμενης εκπαίδευσης, κατάρτισης και εν γένει δια βίου 
μάθησης,
β) εποπτεύει τη λειτουργία των εκπαιδευτικών προ-
γραμμάτων επιμόρφωσης, συνεχιζόμενης εκπαίδευσης, 
κατάρτισης και εν γένει δια βίου μάθησης,
γ) εισηγείται προς το Πρυτανικό Συμβούλιο τα προς 
έγκριση έργα και εκπαιδευτικά προγράμματα του Κέ-
ντρου, τα οποία μετά την έγκρισή τους κοινοποιούνται 
στο Υπουργείο Παιδείας, Έρευνας και Θρησκευμάτων,
 δ) αναθέτει την υλοποίηση των έργων και των εκπαι-
δευτικών προγραμμάτων του Κέντρου στους επιστημο-
νικά υπευθύνους,
ε) συνεργάζεται με τις Κοσμητείες των Σχολών για την 
υποστήριξη της υλοποίησης των εκπαιδευτικών προ-
γραμμάτων του Κέντρου,
στ) καθορίζει τον τύπο των πιστοποιητικών που απο-
νέμει το Κέντρο,
ζ) διατυπώνει γνώμη προς τη Σύγκλητο για τον τετρα-
ετή αναπτυξιακό προγραμματισμό του Κέντρου,
η) διατυπώνει γνώμη προς τη Σύγκλητο για τον Κα-
νονισμό και την οργανωτική δομή των υπηρεσιών του 
Κέντρου,
θ) ορίζει ομάδες για την εσωτερική αξιολόγηση των 
εκπαιδευτικών προγραμμάτων του Κέντρου,
ι) ορίζει το ύψος των τελών για κάθε εκπαιδευτικό πρό-
γραμμα του Κέντρου και το ποσοστό παρακράτησης από 
τα τέλη αυτά ως πόρο κάλυψης των γενικών εξόδων του 
Κέντρου, τα οποία υποβάλλει προς έγκριση στο Πρυτα-
νικό Συμβούλιο, προκειμένου να αποφασίσει σύμφωνα 
με όσα ορίζονται στην παράγραφο 10,
ια) εισηγείται στην Επιτροπή Ερευνών του Ε.Λ.Κ.Ε. για 
τη σύναψη συμβάσεων προσωπικού, προμηθειών και 
υπηρεσιών που συνάπτει το Κέντρο για τις εκπαιδευτικές 
και λοιπές λειτουργικές του ανάγκες,
ιβ) διατυπώνει γνώμη προς τη Σύγκλητο για την επι-
λογή του Διευθυντή του Κέντρου. 
9. Ο Διευθυντής Επιμόρφωσης και Δια Βίου Μάθη-
σης παρακολουθεί την εφαρμογή του αναπτυξιακού 
προγράμματος του Κέντρου, συντονίζει την υλοποίηση 
των έργων και των προγραμμάτων επιμόρφωσης, κα-
τάρτισης, συνεχιζόμενης εκπαίδευσης και εν γένει δια 
βίου μάθησης και επιμελείται την ποιοτική αναβάθμισή 
τους. Παρακολουθεί και υποστηρίζει την υλοποίηση των 
αποφάσεων του Συμβουλίου και είναι υπεύθυνος του 
μητρώου εκπαιδευτών.
10. Οι επιστημονικά υπεύθυνοι των προγραμμάτων 
του Κέντρου ορίζονται με απόφαση του Συμβουλίου του. 
Υποβάλλουν προς έγκριση στο Συμβούλιο του Κέντρου 
τα σχέδια σπουδών, τις οργανωτικές λεπτομέρειες, τον 
προϋπολογισμό των εκπαιδευτικών προγραμμάτων και 
το ύψος των τελών και πιστοποιούν την άρτια διεξαγωγή 
του προγράμματος. Η απόφαση του Συμβουλίου του Κέ-
ντρου Επιμόρφωσης και Δια Βίου Μάθησης αποστέλλε-
ται προς έγκριση στο Πρυτανικό Συμβούλιο. Η απόφαση 
θεωρείται ότι έχει εγκριθεί μετά την άπρακτη πάροδο 
δέκα (10) εργάσιμων ημερών.
11. Πόροι του Κέντρου είναι οι ακόλουθοι:
α) χρηματοδοτήσεις από επιχειρησιακά ή άλλα προ-
γράμματα που συγχρηματοδοτούνται από την Ευρω-
παϊκή Ένωση,
β) χρηματοδοτήσεις από φορείς του δημοσίου ή ιδιω-
τικού τομέα και από την Ευρωπαϊκή Ένωση και άλλους 
διεθνείς οργανισμούς, καθώς και δωρεές και χορηγίες 
προς το Κέντρο,
γ) έσοδα από εκπαιδευομένους, σε περίπτωση που το 
πρόγραμμα δεν χρηματοδοτείται σύμφωνα με τις περι-
πτώσεις α΄ και β΄,
δ) έσοδα από την ανάπτυξη, παραγωγή και αξιοποίη-
ση εκπαιδευτικού και άλλου υλικού, από την εκπόνηση 
μελετών, από την παροχή υπηρεσιών και από την εκτέ-
λεση επιμορφωτικών έργων που αφορούν στη δια βίου 
μάθηση,
ε) ύστερα από απόφαση της Συγκλήτου, μπορεί να 
διατίθενται πόροι του Ειδικού Λογαριασμού Κονδυλί-
ων Έρευνας (Ε.Λ.Κ.Ε.) και οι πρόσοδοι από περιουσιακά 
στοιχεία του Ιδρύματος για την ανάπτυξη του Κέντρου.
Η Επιτροπή Ερευνών του Ε.Λ.Κ.Ε. του Ιδρύματος δια-
χειρίζεται τους πόρους του Κέντρου. Για το σκοπό αυτόν, 
παρακρατεί έως είκοσι τοις εκατό (20%) επί των εσόδων 
των έργων του Κέντρου, ενώ ένα ποσοστό έως είκοσι 
τοις εκατό (20%) επί των χρηματοδοτήσεων των έργων 
και των εσόδων των εκπαιδευτικών προγραμμάτων του 
Κέντρου κατατίθενται σε ειδικό κωδικό για την κάλυψη 
των γενικών εξόδων λειτουργίας του. Το ακριβές ποσο-
στό παρακράτησης του Ε.Λ.Κ.Ε. για κάθε τύπου έργο 
καθορίζεται από τη Σύγκλητο. Οι δραστηριότητες του 
Κέντρου πραγματοποιούνται με τη μορφή ερευνητικών 
έργων του Ε.Λ.Κ.Ε.. 
12. Στο τέλος κάθε ακαδημαϊκού έτους το Συμβού-
λιο συντάσσει απολογισμό δραστηριοτήτων του Κ.Ε.ΔΙ.
ΒΙ.Μ.,  τον  οποίο  κοινοποιεί  αμελλητί  στη  Σύγκλητο, 
στη ΜΟ.ΔΙ.Π. και στο Υπουργείο Παιδείας, Έρευνας και 
Θρησκευμάτων. Το Κ.Ε.ΔΙ.ΒΙ.Μ. υπόκειται ανά διετία, σε 
διαδικασίες εσωτερικής αξιολόγησης διασφάλισης της 
ποιότητας που καθορίζονται σύμφωνα με την παρ. 3 του 
άρθρου 14 του ν. 4009/2011. Η εξωτερική αξιολόγηση 
και η πιστοποίηση της ποιότητας των εκπαιδευτικών ή 
επιμορφωτικών προγραμμάτων του Κ.Ε.ΔΙ.ΒΙ.Μ., πραγ-
ματοποιείται από την Α.ΔΙ.Π. σύμφωνα με την υποπερί-
πτωση ββ΄της περίπτωσης α΄ της παρ. 1 του άρθρου 66 
του ν. 4009/ 2011.
1988
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
13. Με απόφαση της Συγκλήτου, που εκδίδεται ύστερα 
από γνώμη του Συμβουλίου του Κέντρου, δημοσιεύεται 
στην Εφημερίδα της Κυβερνήσεως ο Κανονισμός του 
Κέντρου, όπου ρυθμίζεται κάθε θέμα που αφορά στην 
οργάνωση, στη λειτουργία και στη διοίκησή του και δεν 
προβλέπεται από τον παρόντα νόμο. 
14. Τα Κέντρα Επιμόρφωσης και Δια Βίου Μάθησης 
μπορεί να οργανώνουν τα προγράμματα δια βίου μά-
θησης και με μεθόδους εξ αποστάσεως εκπαίδευσης, 
λαμβάνοντας υπόψη τις ανάγκες ατόμων με αναπηρία 
ή/και ειδικές εκπαιδευτικές ανάγκες και εξασφαλίζοντας 
την ηλεκτρονική προσβασιμότητα των προγραμμάτων 
και στα άτομα αυτά. 
Άρθρο 49
Ακαδημαϊκά Συμβούλια 
Ανώτατης Εκπαίδευσης και Έρευνας
1. Σε κάθε διοικητική Περιφέρεια της Χώρας συνιστά-
ται Ακαδημαϊκό Συμβούλιο Ανώτατης Εκπαίδευσης και 
Έρευνας (Α.Σ.Α.Ε.Ε.). Είναι δυνατόν να συνιστάται ένα 
Α.Σ.Α.Ε.Ε. ανά δύο ή περισσότερες Περιφέρειες ή δύο ή 
περισσότερα Α.Σ.Α.Ε.Ε. σε μία Περιφέρεια. Η σύσταση 
των Α.Σ.Α.Ε.Ε. γίνεται με απόφαση του Υπουργού Παιδεί-
ας, Έρευνας και Θρησκευμάτων, η οποία δημοσιεύεται 
στην Εφημερίδα της Κυβερνήσεως.
2. Το Α.Σ.Α.Ε.Ε. έχει τις εξής αρμοδιότητες: 
α) χαράσσει προτάσεις στρατηγικής για την ανάπτυξη 
των Α.Ε.Ι. και των Ερευνητικών Κέντρων - Ινστιτούτων 
του άρθρου 13Α του ν. 4310/2014 (Α΄ 258), συμπεριλαμ-
βανομένων των Ερευνητικών Κέντρων της Ακαδημίας 
Αθηνών και του Ιδρύματος Ιατροβιολογικών Ερευνών 
της Ακαδημίας Αθηνών (εφεξής Ε.Κ.) σε περιφερειακό 
επίπεδο, με στόχο την προαγωγή της ανώτατης εκπαί-
δευσης και έρευνας. Το Α.Σ.Α.Ε.Ε. λαμβάνει υπόψη ιδί-
ως τις αναπτυξιακές προοπτικές και τους στόχους που 
έχει θέσει κάθε Α.Ε.Ι. και Ε.Κ. της οικείας Περιφέρειας, τη 
δυνατότητα εκπαιδευτικών και ερευνητικών συνεργει-
ών μεταξύ τους και τη διαμόρφωση κρίσιμων κοινών 
υποδομών. Λαμβάνει, επίσης, υπόψη την αναπτυξιακή 
πολιτική της Περιφέρειας και τις σχετικές εισηγήσεις ή 
μελέτες του Περιφερειακού Συμβουλίου Έρευνας και 
Καινοτομίας (Π.Σ.Ε.Κ.), σύμφωνα με το άρθρο 10 του 
ν. 4310/2014, καθώς και τις κοινωνικές ανάγκες αυτής,
β) προωθεί τη συνεργασία και την ανάπτυξη δράσεων 
αλληλεπίδρασης μεταξύ των Α.Ε.Ι. και Ε.Κ. με κοινωνι-
κούς, πολιτιστικούς και οικονομικούς φορείς της οικείας 
Περιφέρειας,
γ) εισηγείται στα Α.Ε.Ι. και Ε.Κ. που εδρεύουν στην 
οικεία Περιφέρεια σχετικά με τις διαδικασίες, τα μέσα 
και τις πηγές εύρεσης πόρων για την ανάπτυξή τους, τη 
χρηματοδότηση ερευνητών και αποφοίτων, 
δ) υποβάλλει προς τον Υπουργό Παιδείας, Έρευνας και 
Θρησκευμάτων έκθεση ως προς το βαθμό υλοποίησης 
του στρατηγικού σχεδίου και του προϋπολογισμού των 
Α.Ε.Ι. και Ε.Κ. της οικείας Περιφέρειας, προς υποβοήθηση 
του εποπτικού ρόλου της Πολιτείας.
3. Για την άσκηση των αρμοδιοτήτων της παραγράφου 
2, το Α.Σ.Α.Ε.Ε. συντάσσει διετές σχέδιο στρατηγικής, στο 
οποίο αποτυπώνονται προτεινόμενες δράσεις που εξα-
σφαλίζουν ιδίως: 
α) τη συνεργασία των Α.Ε.Ι. και Ε.Κ. της Περιφέρειας σε 
εκπαιδευτικό και ερευνητικό επίπεδο,
β) τη βέλτιστη αξιοποίηση των υφιστάμενων υποδο-
μών στην κατεύθυνση της συμπληρωματικότητας και 
της εξοικονόμησης πόρων, 
γ) τη σύνδεση με την τοπική κοινωνία, 
δ) τη συμβολή των Α.Ε.Ι. και Ε.Κ. στην οικονομική ανά-
πτυξη της Περιφέρειας, μέσω της ανάπτυξης του εμπο-
ρίου, της βιομηχανίας, της βιοτεχνίας και των επαγγελ-
μάτων, 
ε) τη συμβολή των Α.Ε.Ι. και Ε.Κ. στην ανάδειξη επιστη-
μονικών πεδίων με ιδιαίτερο ενδιαφέρον σε περιφερει-
ακό επίπεδο, που είναι ενδεδειγμένο να αποτελέσουν 
αντικείμενα προπτυχιακών ή μεταπτυχιακών προγραμ-
μάτων σπουδών των Α.Ε.Ι. της οικείας Περιφέρειας.
Το Α.Σ.Α.Ε.Ε. για να συντάξει το σχέδιο στρατηγικής, 
ως προς τις περιπτώσεις γ΄, δ΄ και ε΄, ζητά τη γνώμη των 
Επιμελητηρίων που εδρεύουν στην οικεία Περιφέρεια. 
Τα Επιμελητήρια καλούνται να εκφράσουν γνώμη αλλά 
και να συμμετέχουν στην συζήτηση συγκεκριμένων θε-
μάτων, τα οποία άπτονται των αντικειμένων της δρα-
στηριότητάς τους. 
4. Το  διετές  σχέδιο  στρατηγικής  της  παραγράφου 
3  εγκρίνεται  από  τη  Σύγκλητο  του  οικείου  Α.Ε.Ι.. Το 
Α.Σ.Α.Ε.Ε. συντονίζει τις διαδικασίες εκπλήρωσης και έχει 
την ευθύνη της εφαρμογής του εγκεκριμένου σχεδίου 
στρατηγικής. 
5. Το Α.Σ.Α.Ε.Ε. κάθε δύο (2) έτη συντάσσει απολογισμό 
πεπραγμένων, ο οποίος δημοσιοποιείται με κάθε πρό-
σφορο μέσο, καθώς και τις εκθέσεις της περίπτωσης ε΄ 
της παραγράφου 2. Τα Α.Ε.Ι. και τα Ε.Κ. που συμμετέχουν 
στο Α.Σ.Α.Ε.Ε. πρέπει να διαβιβάζουν σε αυτό κάθε ανα-
γκαίο στοιχείο για την επιτέλεση του έργου του.
Ο απολογισμός λαμβάνεται υπόψη στην κατάρτιση 
του στρατηγικού σχεδίου της επόμενης διετίας και κοι-
νοποιείται στο Υπουργείο Παιδείας, Έρευνας και Θρη-
σκευμάτων.
6. Το Α.Σ.Α.Ε.Ε. για την υλοποίηση των αρμοδιοτήτων 
των παραγράφων 2 και 3, μπορεί να συγκροτεί επιτροπές 
για τη μελέτη και τη σύνταξη σχετικών προτάσεων, τα μέλη 
των οποίων δεν δικαιούνται αμοιβή ή άλλη αποζημίωση. 
7. Το Α.Σ.Α.Ε.Ε. αποτελείται από δεκαεννέα (19) μέλη:
α) δεκαέξι (16) μέλη είναι μέλη Δ.Ε.Π. των Α.Ε.Ι. της ίδιας 
ή άλλης Περιφέρειας ή της αλλοδαπής και ερευνητές 
Ε.Κ. της οικείας Περιφέρειας. Τα μέλη Δ.Ε.Π. ή καθηγη-
τές της αλλοδαπής ορίζονται από τη Σύγκλητο του κάθε 
Α.Ε.Ι., ενώ οι ερευνητές εκλέγονται με άμεση, μυστική, 
καθολική ψηφοφορία από το σύνολο των ερευνητών 
του Ε.Κ. ύστερα από σχετική πρόσκληση που απευθύ-
νει η Σύγκλητος του αρμόδιου Α.Ε.Ι., σύμφωνα με την 
παράγραφο 10,
β) ένα (1) μέλος υποδεικνύεται από το Εθνικό Συμβού-
λιο Έρευνας και Καινοτομίας (Ε.Σ.Ε.Κ.),
γ) ένα (1) μέλος ορίζεται με απόφαση του Υπουργού 
Οικονομίας και Ανάπτυξης,
δ) ένα (1) μέλος ορίζεται με απόφαση του Υπουργού 
Παιδείας, Έρευνας και Θρησκευμάτων,
8. Τα μέλη έχουν τριετή θητεία, με δυνατότητα επα-
νεκλογής ή επανορισμού για μία (1) ακόμη θητεία στο 
ίδιο Α.Σ.Α.Ε.Ε..
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1989
9. Τα μέλη της περίπτωσης α΄ της παραγράφου 7 πρέ-
πει να είναι πλήρους και αποκλειστικής απασχόλησης, 
μέλη Δ.Ε.Π. τουλάχιστον της βαθμίδας του αναπληρω-
τή ή καθηγητές ομοταγών Ιδρυμάτων της αλλοδαπής ή 
ερευνητές Ε.Κ. τουλάχιστον β΄ βαθμίδας. Ο Πρόεδρος 
του Α.Σ.Α.Ε.Ε. προέρχεται από διαφορετικό Α.Ε.Ι. ανά 
θητεία. 
Δεν επιτρέπεται να είναι υποψήφιοι για ορισμό ή εκλο-
γή μέλη Δ.Ε.Π. ή ερευνητές, οι οποίοι συνταξιοδοτού-
νται, λόγω ορίου ηλικίας, πριν από τη λήξη της τριετούς 
θητείας τους. 
Κωλύονται να είναι μέλη πρόσωπα, τα οποία είχαν τα 
ίδια ή ο/η σύζυγός τους ή συγγενής τους έως και β΄ βαθ-
μού οποιαδήποτε οικονομική συναλλαγή με τα Α.Ε.Ι. ή 
τα Ε.Κ. της οικείας Περιφέρειας την τελευταία πενταετία 
με σκοπό το κέρδος, καθώς και τα αφυπηρετήσαντα 
μέλη Δ.Ε.Π. Α.Ε.Ι. ή ερευνητές Ε.Κ. της οικείας ή άλλης 
Περιφέρειας. 
10. α) Την ευθύνη της οργάνωσης της διαδικασίας 
ανάδειξης των μελών του Α.Σ.Α.Ε.Ε. σε κάθε Περιφέρεια 
έχει η Σύγκλητος του Α.Ε.Ι. από το οποίο προέρχεται ο 
Πρόεδρος του απερχόμενου Α.Σ.Α.Ε.Ε. (εφεξής αρμόδια 
Σύγκλητος). 
β) Με απόφαση των μελών του Α.Σ.Α.Ε.Ε., κατά την 
πρώτη συνεδρίασή του, ορίζονται:
αα.  o  Πρόεδρος  και  o  αναπληρωτής  Προέδρου,  ο 
οποίος προέρχεται από τους εκπροσώπους των Α.Ε.Ι. 
και αναπληρώνει τον Πρόεδρο, όταν αυτός ελλείπει, 
απουσιάζει ή κωλύεται, 
ββ. η έδρα του Α.Σ.Α.Ε.Ε., μεταξύ των εδρών των Ιδρυ-
μάτων που εκπροσωπούνται. Το Ίδρυμα στην έδρα του 
οποίου πραγματοποιούνται οι συνεδριάσεις, αναλαμβά-
νει και τη διοικητική υποστήριξη του Α.Σ.Α.Ε.Ε.. 
γ) Τρεις μήνες πριν από τη λήξη της θητείας των μελών 
του Α.Σ.Α.Ε.Ε., η αρμόδια Σύγκλητος:
αα. Ορίζει τους εκπροσώπους των Α.Ε.Ι., 
ββ. αποστέλλει αίτημα στα Ε.Κ., προκειμένου να πραγ-
ματοποιήσουν εκλογές για την ανάδειξη του εκπροσώ-
που τους,
γγ. αποστέλλει αίτημα ορισμού μελών στα αρμόδια 
όργανα, για τον ορισμό των λοιπών μελών της παρα-
γράφου 7.
δ) Την ευθύνη διεξαγωγής της εκλογικής διαδικασίας 
για την ανάδειξη εκπροσώπων των Ε.Κ. έχει Κεντρική 
Εφορευτική Επιτροπή, η συγκρότηση της οποίας γίνεται 
από το Διοικητικό Συμβούλιο του κάθε Ε.Κ..
ε) Η απόφαση της Συγκλήτου της υποπερίπτωσης αα΄ 
της περίπτωσης γ΄και το αποτέλεσμα της εκλογής για 
την ανάδειξη εκπροσώπων των Ε.Κ. αποστέλλονται στον 
Υπουργό Παιδείας, ΄Ερευνας και Θρησκευμάτων ο οποί-
ος με απόφασή του, που δημοσιεύεται στην Εφημερίδα 
της Κυβερνήσεως, συγκροτεί το Α.Σ.Α.Ε.Ε.. Η απόφαση 
συγκρότησης δημοσιεύεται στην Εφημερίδα της Κυβερ-
νήσεως. 
στ) Τα απερχόμενα μέλη του Α.Σ.Α.Ε.Ε. συνεχίζουν να 
ασκούν τα καθήκοντά τους και μετά τη λήξη της θητεί-
ας τους, έως την ανάληψη των καθηκόντων από τα νέα 
μελή. Σε κάθε περίπτωση η παράταση αυτή δεν μπορεί 
να υπερβαίνει τους έξι (6) μήνες.
ζ) Με απόφαση του Υπουργού Παιδείας, Έρευνας και 
Θρησκευμάτων, καθορίζεται η αναλογία εκπροσώπη-
σης των Α.Ε.Ι. και των Ε.Κ. της οικείας Περιφέρειας στο 
Α.Σ.Α.Ε.Ε. από τα μέλη της περίπτωσης α΄ της παρα-
γράφου 7, τα σχετικά με την παύση, αντικατάσταση και 
αναπλήρωση των μελών, αν αυτά εκλείψουν ή αποχωρή-
σουν για οποιονδήποτε λόγο ή απολέσουν την ιδιότητα 
βάσει της οποίας έχουν εκλεγεί ή οριστεί μέλη, τα σχετικά 
με την οργάνωση, και τη λειτουργία του Α.Σ.Α.Ε.Ε., ειδι-
κότερα θέματα σχετικά με τη διοικητική υποστήριξη της 
λειτουργίας του, καθώς και η αρμόδια Σύγκλητος σε κάθε 
Περιφέρεια κατά την πρώτη εφαρμογή του παρόντος 
άρθρου και κάθε άλλο σχετικό θέμα για την εφαρμογή 
του παρόντος άρθρου.
η) Η ορισθείσα σύμφωνα με τα ανωτέρω ως αρμόδια 
Σύγκλητος οφείλει να εκκινήσει τις σχετικές διαδικασίες 
για την εφαρμογή του παρόντος άρθρου μέσα σε ένα (1) 
μήνα από την έκδοση της απόφασης της περίπτωσης ζ΄.
ΚΕΦΑΛΑΙΟ Η΄
ΕΙΔΙΚΟΙ ΛΟΓΑΡΙΑΣΜΟΙ ΚΟΝΔΥΛΙΩΝ ΕΡΕΥΝΑΣ 
ΑΝΩΤΑΤΩΝ ΕΚΠΑΙΔΕΥΤΙΚΩΝ ΙΔΡΥΜΑΤΩΝ, 
ΕΡΕΥΝΗΤΙΚΑ ΚΑΙ ΤΕΧΝΟΛΟΓΙΚΑ ΚΕΝΤΡΑ
Άρθρο 50
Σύσταση Ειδικού Λογαριασμού - Σκοπός
1. Συνιστάται και λειτουργεί σε κάθε Ανώτατο Εκπαι-
δευτικό Ίδρυμα (Α.Ε.Ι.) Ειδικός Λογαριασμός Κονδυλίων 
Έρευνας (Ε.Λ.Κ.Ε.), για τη διαχείριση και αξιοποίηση των 
κονδυλίων επιστημονικής έρευνας, εκπαίδευσης, κατάρ-
τισης, τεχνολογικής ανάπτυξης και καινοτομίας, καθώς 
και παροχής συναφών υπηρεσιών, προς επίτευξη του 
σκοπού του. 
2. Σκοπός του Ε.Λ.Κ.Ε. είναι η διαχείριση και διάθεση 
κονδυλίων που προέρχονται από οποιαδήποτε πηγή, κα-
θώς και από ίδιους πόρους του και προορίζονται για την 
κάλυψη δαπανών, οποιουδήποτε είδους, που είναι απα-
ραίτητες για τις ανάγκες εκτέλεσης έργων ερευνητικών, 
εκπαιδευτικών, επιμορφωτικών, αναπτυξιακών, καθώς 
και έργων συνεχιζόμενης κατάρτισης, σεμιναρίων και 
συνεδρίων, παροχής επιστημονικών, τεχνολογικών και 
καλλιτεχνικών υπηρεσιών, εκπόνησης ειδικών και κλινι-
κών μελετών, εκτέλεσης δοκιμών, μετρήσεων, εργαστη-
ριακών εξετάσεων και αναλύσεων, παροχής γνωμοδοτή-
σεων, σύνταξης προδιαγραφών για λογαριασμό τρίτων, 
σχεδιασμού και υλοποίησης επιστημονικών, ερευνητι-
κών, πολιτιστικών και αναπτυξιακών προγραμμάτων ως 
και άλλων συναφών υπηρεσιών, προς όφελος του Α.Ε.Ι..
3. Τα έργα/προγράμματα που διαχειρίζεται ο Ε.Λ.Κ.Ε. 
εκτελούνται από Ομάδες Έργου με Επιστημονικό Υπεύ-
θυνο (ΕΥ), ο οποίος μπορεί να είναι μέλος Δ.Ε.Π. Α.Ε.Ι., 
μέλος Ε.Ε.Π., Ε.ΔΙ.Π. και Ε.Τ.Ε.Π. του Α.Ε.Ι., καθώς και μέλος 
του ερευνητικού προσωπικού των ερευνητικών και τε-
χνολογικών φορέων. Επιστημονικός υπεύθυνος μπορεί 
να είναι, επίσης, και εξωτερικός συνεργάτης κάτοχος 
διδακτορικού διπλώματος. Ειδικά στους ερευνητικούς 
και τεχνολογικούς φορείς, μπορεί επίσης να είναι επι-
στημονικός υπεύθυνος μέλος του λοιπού προσωπικού 
(μόνιμου ή με σύμβαση ιδιωτικού δικαίου) των εν λόγω 
φορέων, εφόσον κατέχει μεταπτυχιακό δίπλωμα. Η δυνα-
1990
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
τότητα να είναι ορισμένες ή όλες οι ανωτέρω κατηγορίες 
προσώπων ΕΥ, καθώς και οι ειδικότερες προϋποθέσεις 
ορίζονται στον Οδηγό Διαχείρισης και Χρηματοδότησης 
του οικείου Ε.Λ.Κ.Ε.. 
Άρθρο 51
Πόροι - Πηγές Χρηματοδότησης του Ε.Λ.Κ.Ε.
1. Οι πόροι του Ε.Λ.Κ.Ε. προέρχονται από:
α. Κονδύλια από το Πρόγραμμα Δημοσίων Επενδύ-
σεων (ΠΔΕ) που διατίθενται είτε μέσω συγχρηματοδο-
τούμενων προγραμμάτων ανάπτυξης της εκπαίδευσης 
ή της έρευνας και της τεχνολογίας - καινοτομίας είτε με 
οποιονδήποτε άλλο τρόπο,
β. χρηματοδοτήσεις, χορηγίες, δωρεές, κληροδοτή-
ματα και κάθε είδους εισφορές από φυσικά πρόσωπα, 
δημόσιους και ιδιωτικούς φορείς της ημεδαπής ή της 
αλλοδαπής, από την Ευρωπαϊκή Επιτροπή και από διε-
θνείς Οργανισμούς,
γ. παροχή υπηρεσιών προς τρίτους που σχετίζονται με 
την ερευνητική και λοιπή δραστηριότητα του Ε.Λ.Κ.Ε.,
δ. εμπορική εκμετάλλευση δικαιωμάτων διανοητικής 
ιδιοκτησίας, προϊόντων μεταφοράς τεχνολογίας-τεχνο-
γνωσίας, που προκύπτουν από την εκτέλεση χρηματο-
δοτούμενων έργων και την εν γένει ερευνητική δραστη-
ριότητα των μελών της πανεπιστημιακής κοινότητας,
ε. εκδόσεις,
στ. τέλη εγγραφής/δίδακτρα, οικονομική συμμετοχή 
τρίτων σε συνέδρια, σεμινάρια και εκτελούμενα προ-
γράμματα τυπικής, μη τυπικής και διά Βίου Μάθησης,
ζ. πρόσοδοι από την αξιοποίηση των περιουσιακών 
στοιχείων του Ε.Λ.Κ.Ε. (κινητών και ακινήτων),
η. έσοδα από τις κρατήσεις επί των αμοιβών και την 
απόδοση ποσοστού επί του εισοδήματος των καθηγη-
τών και των λεκτόρων, σύμφωνα με την παρ. 3 του άρ-
θρου 23 του ν. 4009/2011,
θ. έσοδα από κρατήσεις που επιβάλλονται για λογα-
ριασμό του Ε.Λ.Κ.Ε./Α.Ε.Ι., σύμφωνα με την εκάστοτε 
απόφαση ή σύμβαση χρηματοδότησης, σε εκτελούμε-
να έργα/προγράμματα των περιπτώσεων α΄, β΄, γ΄ και 
στ΄ της παρούσας παραγράφου, συμπεριλαμβανομένης 
της ειδικής κράτησης της παραγράφου 5 του άρθρου 
59 (overhead),
2. Τα πρόσωπα και οι φορείς που εισφέρουν, επιχορη-
γούν και χρηματοδοτούν τον Ε.Λ.Κ.Ε. μπορούν να προσ-
διορίσουν το είδος των δαπανών που θα καλυφθούν με 
τους πόρους που διαθέτουν και το χρόνο στον οποίον 
αυτοί θα αναλωθούν. Σε περίπτωση έργων που χρηματο-
δοτούνται από ίδιους πόρους, τα ανωτέρω καθορίζονται 
με απόφαση της Επιτροπής Ερευνών του Ε.Λ.Κ.Ε.. 
Άρθρο 52
Διοίκηση και Διαχείριση του Ε.Λ.Κ.Ε.
1. Όργανα διοίκησης και διαχείρισης του Ε.Λ.Κ.Ε. είναι:
α. Η Επιτροπή Ερευνών και Διαχείρισης του Ε.Λ.Κ.Ε. 
2. α. Η Μονάδα Οικονομικής και Διοικητικής Υποστή-
ριξης του Ε.Λ.Κ.Ε. (εφεξής, η Μονάδα) είναι η αρμόδια 
(εφεξής, η Επιτροπή).
του Ε.Λ.Κ.Ε..
β. Ο Πρόεδρος της Επιτροπής Ερευνών και Διαχείρισης 
υπηρεσία για τη διοικητική υποστήριξη και οικονομική 
διαχείριση του Ε.Λ.Κ.Ε..
β. Ο Προϊστάμενος της Μονάδας Οικονομικής και Δι-
οικητικής Υποστήριξης (ΠΜΟΔΥ) προΐσταται των υπηρε-
σιών της Μονάδας και ασκεί καθήκοντα Προϊσταμένου 
Οικονομικών Υπηρεσιών (ΠΟΥ) για τον Ε.Λ.Κ.Ε..
3. Ο Επιστημονικός Υπεύθυνος (ΕΥ) κάθε προγράμ-
ματος/έργου ευθύνεται για την εκτέλεση του φυσικού 
αντικειμένου του.
4. Η Σύγκλητος του οικείου Α.Ε.Ι.: 
α. Εγκρίνει τον Οδηγό Χρηματοδότησης και Διαχείρι-
σης του Ε.Λ.Κ.Ε., 
β. παρακολουθεί και ελέγχει την επιστημονική στρατη-
γική και τον οικονομικό προϋπολογισμό και απολογισμό 
του και 
γ. αποφασίζει, ύστερα από εισήγηση της Επιτροπής έως 
το τέλος του τρίτου μήνα της επόμενης χρήσης για την 
κατανομή των ετήσιων εσόδων των περιπτώσεων δ΄, ε΄, 
ζ΄, η΄ και θ΄ της παραγράφου 1 του άρθρου 51 μεταξύ του 
Ε.Λ.Κ.Ε. του Α.Ε.Ι., του τακτικού προϋπολογισμού του Α.Ε.Ι. 
και της Εταιρείας Αξιοποίησης και Διαχείρισης της Περι-
ουσίας του Α.Ε.Ι., για την αντιμετώπιση των αναγκών τους.
Άρθρο 53
Επιτροπή Ερευνών και Διαχείρισης του Ε.Λ.Κ.Ε.
1. Η Επιτροπή Ερευνών και Διαχείρισης του Ε.Λ.Κ.Ε. 
είναι το αποφασιστικό όργανο του Ε.Λ.Κ.Ε. και είναι δι-
ακριτό από τα όργανα διοίκησης του οικείου Α.Ε.Ι.. Η 
Επιτροπή συγκροτείται σε κάθε Α.Ε.Ι. με απόφαση του 
Πρύτανη και αποτελείται από εκπροσώπους όλων των 
Τμημάτων και τον Αντιπρύτανη Έρευνας, ως Πρόεδρο. 
Κάθε εκπρόσωπος Τμήματος υποδεικνύεται μαζί με τον 
αναπληρωτή του από τη Γενική Συνέλευση (Γ.Σ.) του Τμή-
ματος όπου ανήκει, δύο τουλάχιστον μήνες πριν από τη 
λήξη της θητείας των μελών της Επιτροπής. 
2. Ως εκπρόσωποι Τμήματος υποδεικνύονται Καθηγη-
τές οι οποίοι κατά προτεραιότητα ανήκουν στις βαθμίδες 
του Καθηγητή και του Αναπληρωτή Καθηγητή και δια-
θέτουν εκτεταμένη εκπαιδευτική και ερευνητική πείρα, 
που τεκμηριώνεται από δημοσιεύσεις σε επιστημονικά 
περιοδικά κύρους, βιβλία, μονογραφίες και από ευρε-
σιτεχνίες, καθώς και πείρα σε ζητήματα σχεδιασμού, 
διοίκησης και διαχείρισης έργων.
3. Η θητεία των μελών της Επιτροπής είναι τριετής.
4. Τα μέλη της Επιτροπής συνέρχονται σε πρώτη συ-
νεδρίαση ύστερα από πρόσκληση του Προέδρου της. 
Στη συνεδρίαση αυτή εκλέγεται με μυστική ψηφοφορία 
μεταξύ των μελών της ο Αντιπρόεδρος της Επιτροπής 
Ερευνών, ο οποίος αναπληρώνει τον Πρόεδρο σε περί-
πτωση απουσίας ή κωλύματος. 
5. Αν τα μέλη της Επιτροπής είναι περισσότερα από 
εννέα (9), με απόφασή της μπορεί να συγκροτείται ειδικό 
επταμελές όργανο, αποτελούμενο από τον Πρόεδρο και 
τον Αντιπρόεδρο της Επιτροπής και από πέντε μέλη που 
εκλέγονται από την Επιτροπή μεταξύ των μελών της. Στο 
ειδικό αυτό επταμελές όργανο, μπορεί να μεταβιβάζο-
νται αρμοδιότητες του άρθρου 54. 
6. Οι αναπληρωτές των μελών της Επιτροπής μπορούν 
να μετέχουν σε όλες τις συνεδριάσεις της Επιτροπής χω-
ρίς δικαίωμα ψήφου. 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1991
7. Η Επιτροπή συνεδριάζει ύστερα από πρόσκληση του 
Προέδρου της οποτεδήποτε κρίνεται αναγκαίο, καθώς 
και αν ζητηθεί αυτό είτε από το ένα τρίτο (1/3) των μελών 
της, είτε από τη Σύγκλητο του Α.Ε.Ι.. Οι συνεδριάσεις της 
Επιτροπής μπορεί να πραγματοποιούνται μέσω τηλεδι-
άσκεψης. 
8. Η Επιτροπή βρίσκεται σε απαρτία όταν παρίστα-
νται τα μισά τουλάχιστον μέλη της. Οι αποφάσεις της 
Επιτροπής λαμβάνονται με απόλυτη πλειοψηφία των 
παρόντων μελών. Σε περίπτωση ισοψηφίας υπερισχύει 
η ψήφος του Προέδρου.
9. Χρέη γραμματέα της Επιτροπής εκτελεί υπάλληλος 
της Μονάδας του Ε.Λ.Κ.Ε., τον οποίο ορίζει η Επιτροπή. 
Ο ΠΜΟΔΥ μπορεί να παρίσταται στις συνεδριάσεις της 
Επιτροπής χωρίς δικαίωμα ψήφου.
Άρθρο 54
Αρμοδιότητες της Επιτροπής Ερευνών 
και Διαχείρισης του Ε.Λ.Κ.Ε.
Η Επιτροπή Ερευνών και Διαχείρισης του Ε.Λ.Κ.Ε. έχει 
τις εξής αρμοδιότητες:
α. επεξεργάζεται προτάσεις προς τη Σύγκλητο του 
Α.Ε.Ι. για την ερευνητική και επιστημονική στρατηγική 
του Ιδρύματος,
β. επικουρεί την Πρυτανεία και τη Σύγκλητο του Α.Ε.Ι. 
στο συντονισμό των ερευνητικών, εκπαιδευτικών, επι-
μορφωτικών,  αναπτυξιακών  και  λοιπών  έργων  του 
Α.Ε.Ι. που χρηματοδοτούνται και εκτελούνται μέσω του 
Ε.Λ.Κ.Ε. και εισηγείται σχετικά με τη λήψη μέτρων για την 
εξασφάλιση πόρων του,
γ. καταρτίζει τον Οδηγό Χρηματοδότησης και Διαχεί-
ρισης του Ε.Λ.Κ.Ε. και τον Εσωτερικό Κανονισμό Λειτουρ-
γίας του, 
δ. εγκρίνει τις προτάσεις για τη χρηματοδότηση της 
εκτέλεσης ερευνητικών και λοιπών έργων, σύμφωνα με 
τον Οδηγό Χρηματοδότησης και Διαχείρισης του Ε.Λ.Κ.Ε.,
ε. εγκρίνει την ένταξη του προϋπολογισμού κάθε έρ-
γου στον προϋπολογισμό του Ε.Λ.Κ.Ε., καθώς και την 
τροποποίηση του προϋπολογισμού των εντεταγμένων 
έργων,
στ. εισηγείται στη Σύγκλητο του Α.Ε.Ι. τον ετήσιο οι-
κονομικό προϋπολογισμό και απολογισμό του Ε.Λ.Κ.Ε., 
εγκρίνει τις αναμορφώσεις του προϋπολογισμού και τις 
χρηματοοικονομικές  καταστάσεις  και  εισηγείται  στη 
Σύγκλητο για την κατανομή των ετήσιων εσόδων των 
περιπτώσεων δ΄, ε΄, ζ΄, η΄ και θ΄ της παραγράφου 1 του 
άρθρου 51, σύμφωνα με την περίπτωση γ΄ της παραγρά-
φου 4 του άρθρου 52,
ζ. παρέχει κάθε αναγκαία ενημέρωση για τις δραστη-
ριότητες του Ε.Λ.Κ.Ε. προς τον Πρύτανη και τη Σύγκλητο 
του Α.Ε.Ι. και προς τους φορείς του δημοσίου,
η. για την εξυπηρέτηση των σκοπών του Ε.Λ.Κ.Ε. ανα-
θέτει στο προσωπικό του Α.Ε.Ι. ή σε τρίτους ερευνητικές 
μελέτες και υπηρεσίες ύστερα από τεκμηρίωση της σκο-
πιμότητας και με τις διαδικασίες που προβλέπονται στον 
Οδηγό Χρηματοδότησης και Διαχείρισης,
θ. αποδέχεται τις κάθε είδους επιχορηγήσεις, χρημα-
τοδοτήσεις, δωρεές και εισφορές τρίτων στον Ε.Λ.Κ.Ε. 
και καθορίζει τους ειδικότερους όρους αποδοχής και 
διάθεσής τους, όταν αυτοί δεν καθορίζονται από συμ-
βατικές υποχρεώσεις,
ι. αναζητεί πηγές χρηματοδότησης του Ε.Λ.Κ.Ε. και 
ενεργεί κάθε πράξη που είναι απαραίτητη για την εξα-
σφάλιση πόρων,
ια. χορηγεί υποτροφίες, σύμφωνα με τον Οδηγό Χρη-
ματοδότησης του Ε.Λ.Κ.Ε.,
ιβ. προσλαμβάνει και απασχολεί προσωπικό για την 
υποστήριξη των έργων και προγραμμάτων που υλοποιεί 
ο Ε.Λ.Κ.Ε.,
ιγ. χορηγεί ταμειακές διαχειριστικές διευκολύνσεις σε 
προγράμματα και έργα, σύμφωνα με τον Οδηγό Χρημα-
τοδότησης και Διαχείρισης του Ε.Λ.Κ.Ε.,
ιδ. διενεργεί κάθε αναγκαία πράξη για την εύρυθμη λει-
τουργία του Ε.Λ.Κ.Ε. και των έργων που αυτός υλοποιεί.
Άρθρο 55
Αρμοδιότητες Προέδρου Επιτροπής Ερευνών 
και Διαχείρισης του Ε.Λ.Κ.Ε.
1. Ο Πρόεδρος της Επιτροπής Ερευνών και Διαχείρισης 
του Ε.Λ.Κ.Ε., έχει τις εξής αρμοδιότητες:
α. εκπροσωπεί δικαστικώς και εξωδίκως τον Ε.Λ.Κ.Ε.,
β. υπογράφει όλα τα αναγκαία έγγραφα για την υπο-
βολή προτάσεων, προσφορών και αιτημάτων χρηματο-
δότησης για ερευνητικά και λοιπά έργα,
γ. υπογράφει τις συμβάσεις με τους φορείς χρηματο-
δότησης και τα φυσικά ή νομικά πρόσωπα στο πλαίσιο 
των έργων και προγραμμάτων που υλοποιεί ο Ε.Λ.Κ.Ε.,
δ. υπογράφει τα έγγραφα που είναι απαραίτητα για την 
εκτέλεση των αποφάσεων της Επιτροπής,
ε. ασκεί τις αρμοδιότητες που του εκχωρεί ο Πρύτανης 
του Α.Ε.Ι. για την εξυπηρέτηση των σκοπών του Ε.Λ.Κ.Ε., 
στ. αναλαμβάνει υποχρεώσεις σε βάρος των πιστώσε-
ων του προϋπολογισμού του Ε.Λ.Κ.Ε. και υπογράφει τις 
αποφάσεις ανάληψης υποχρέωσης.
2. Ο Πρόεδρος της Επιτροπής Ερευνών μπορεί, με 
πράξη του, να εξουσιοδοτεί άλλο μέλος της Επιτροπής, 
για την υπογραφή των εγγράφων της παραγράφου 1.
Άρθρο 56
Επιστημονικός Υπεύθυνος
1. Ο Επιστημονικός Υπεύθυνος (ΕΥ) ορίζεται με από-
φαση της Επιτροπής Ερευνών σύμφωνα με τον Οδηγό 
Χρηματοδότησης, ευθύνεται για την ορθή υλοποίηση 
και πιστοποίηση του φυσικού αντικειμένου του έργου 
και τη σκοπιμότητα των δαπανών που συνδέονται με 
την εκτέλεση του φυσικού αντικειμένου του έργου και 
παρακολουθεί το οικονομικό αντικείμενό του. 
2. Για την έκδοση της απόφασης ανάληψης υποχρέ-
ωσης σε βάρος των πιστώσεων του συνολικού ετήσιου 
προϋπολογισμού έργου ή προγράμματος απαιτείται έγ-
γραφο τεκμηριωμένο αίτημα του Επιστημονικού Υπεύ-
θυνου προς τον ΠΜΟΔΥ, σύμφωνα με το άρθρο 62.
3. Για την πραγματοποίηση και την πληρωμή κάθε δα-
πάνης του έργου, για την οποία υπάρχει απόφαση ανά-
ληψης υποχρέωσης, απαιτείται αιτιολογημένη εντολή 
πληρωμής από τον επιστημονικό υπεύθυνο, ο οποίος 
αποστέλλει τα δικαιολογητικά των δαπανών στη Μονά-
δα του Ε.Λ.Κ.Ε. για τον έλεγχό τους, την εκκαθάριση των 
σχετικών δαπανών και την πληρωμή τους.
1992
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
4. Αν η δαπάνη δεν προβλέπεται στον προϋπολογισμό 
του έργου, απαιτείται αναμόρφωση του προϋπολογι-
σμού και απόφαση της Επιτροπής Ερευνών ύστερα από 
τεκμηριωμένο αίτημα του ΕΥ.
Άρθρο 57
Προϊστάμενος Μονάδας Οικονομικής 
και Διοικητικής Υποστήριξης (ΠΜΟΔΥ) - 
Προϊστάμενος Οικονομικών Υπηρεσιών (ΠΟΥ) 
1. Ο Προϊστάμενος της Μονάδας Οικονομικής και Διοι-
κητικής Υποστήριξης (ΠΜΟΔΥ) προΐσταται και εποπτεύει 
την ομαλή λειτουργία της Μονάδας. 
2.  Ο  ΠΜΟΔΥ  έχει  τις  αρμοδιότητες,  τα  καθήκοντα 
και τις υποχρεώσεις των άρθρων 25, 26 και 69Γ του 
ν. 4270/2014 (Α΄ 143), όπως αυτές εξειδικεύονται στον 
παρόντα νόμο. 
3. Τα καθήκοντα του Προϊσταμένου Οικονομικών Υπη-
ρεσιών (ΠΟΥ) του Ε.Λ.Κ.Ε. δεν δύναται να ανατίθενται 
στον ΠΟΥ του οικείου Α.Ε.Ι.. 
4. Ο ορισμός και η αναπλήρωση του ΠΜΟΔΥ διέπο-
νται από τις διατάξεις του Υπαλληλικού Κώδικα, του 
ν. 4009/2011 και του Οργανισμού του οικείου Α.Ε.Ι..
Άρθρο 58
Μονάδα Οικονομικής και Διοικητικής 
Υποστήριξης του Ε.Λ.Κ.Ε.
1. Η Μονάδα Οικονομικής και Διοικητικής Υποστήρι-
ξης του Ε.Λ.Κ.Ε. (Μονάδα) αποτελεί οργανική μονάδα του 
Α.Ε.Ι.. Με τον Οργανισμό του οικείου Α.Ε.Ι. καθορίζεται η 
δομή, το επίπεδο λειτουργίας της και η οργανωτική της 
διάρθρωση. Στη Μονάδα αυτήν ανήκουν όλες οι αρμο-
διότητες οικονομικού αντικειμένου που αφορούν τον 
Ε.Λ.Κ.Ε., συμπεριλαμβανομένης και της αρμοδιότητας 
που αφορά τις διαδικασίες σύναψης δημοσίων συμβά-
σεων προμηθειών, παροχής υπηρεσιών και έργων του 
Ε.Λ.Κ.Ε..
2. Αρμοδιότητα της Μονάδας είναι:
α. η κατάρτιση και παρακολούθηση του προϋπολογι-
σμού του Ε.Λ.Κ.Ε. και των τροποποιήσεών του, καθώς και 
η παρακολούθηση των οικονομικών μεγεθών από όλες 
τις πηγές χρηματοδότησης,
β. η διενέργεια των δημοσιονομικών δεσμεύσεων και 
η τήρηση του Μητρώου Δεσμεύσεων, σύμφωνα με την 
παράγραφο 13 του άρθρου 60,
γ.  ο  έλεγχος,  εκκαθάριση  και  έκδοση  ενταλμάτων 
πληρωμής των δαπανών του Ε.Λ.Κ.Ε., μέσα στην προ-
βλεπόμενη προθεσμία από το ευρωπαϊκό και εθνικό 
κανονιστικό πλαίσιο, η καταχώριση των στοιχείων των 
δικαιούχων και η τήρηση του Μητρώου αυτών,
δ. η εκκαθάριση των αποδοχών και των κάθε είδους 
αποζημιώσεων για το κάθε φύσης προσωπικό που απα-
σχολείται στον Ε.Λ.Κ.Ε., τη χορήγηση φορολογικών βε-
βαιώσεων και βεβαιώσεων αποδοχών,
ε. η παρακολούθηση της λογιστικής και διαχειριστικής 
κίνησης των έργων που διαχειρίζεται ο Ε.Λ.Κ.Ε.,
στ. η τήρηση των λογιστικών βιβλίων και η σύνταξη 
των προβλεπόμενων χρηματοοικονομικών καταστάσε-
ων, του απολογισμού και των δημοσιονομικών αναφο-
ρών,
ζ. η διασφάλιση της ορθής εκτέλεσης του προϋπολο-
γισμού του Ε.Λ.Κ.Ε., η εφαρμογή των κατάλληλων ελέγ-
χων και δικλίδων ασφαλείας σχετικά με τα έσοδα, τις 
δαπάνες, τις προμήθειες και τα περιουσιακά στοιχεία 
του Ε.Λ.Κ.Ε.,
η. η διεκπεραίωση της πληρωμής (εξόφλησης) των 
δαπανών, μέσω τραπεζικών επιταγών ή ηλεκτρονικών 
εντολών μεταφοράς και πίστωσης λογαριασμού των δι-
καιούχων, και η απόδοση των υπέρ τρίτων κρατήσεων, 
η διενέργεια συμψηφισμών και η απόδοση στο Δημόσιο 
και στα οικεία ασφαλιστικά ταμεία των οφειλών των δι-
καιούχων που αναγράφονται στις σχετικές βεβαιώσεις 
φορολογικών και ασφαλιστικών οφειλών, η ενημέρωση 
των δικαιούχων και των φορέων για την έκδοση χρημα-
τικών ενταλμάτων στο όνομά τους και την εξόφλησή 
τους, καθώς και η τήρηση Μητρώων Κατασχέσεων και 
Εκχωρήσεων,
θ. η παρακολούθηση της εξέλιξης των οικονομικών 
μεγεθών του Ε.Λ.Κ.Ε. και η τήρηση των οδηγιών του Γενι-
κού Λογιστηρίου του Κράτους σχετικά με την κατάρτιση 
και εκτέλεση του προϋπολογισμού του,
ι. η είσπραξη των εσόδων του Ε.Λ.Κ.Ε. και ο κατ΄ είδος 
προσδιορισμός του ετήσιου ύψους τους, καθώς και η 
γνωστοποίηση του ύψους αυτού στην Επιτροπή έως το 
τέλος του δεύτερου μήνα του επόμενου οικονομικού 
έτους από την είσπραξη των εσόδων αυτών, 
ια. η σύνταξη έκθεσης επί διαφωνιών με την Επιτροπή 
Ερευνών, η υποβολή της στη Διεύθυνση Συντονισμού και 
Ελέγχου Δημοσιολογιστικών Διατάξεων και στη Γενική 
Διεύθυνση Δημοσιονομικών Ελέγχων και η κοινοποίησή 
της στη Σύγκλητο και τον Πρύτανη του Α.Ε.Ι., 
ιβ. η τήρηση Μητρώου των φυσικών προσώπων που 
αμείβονται, με οποιαδήποτε συμβατική σχέση, σε βάρος 
των πιστώσεων του προϋπολογισμού του Ε.Λ.Κ.Ε.,
ιγ. η εκτέλεση και παρακολούθηση των προμηθειών 
του Ε.Λ.Κ.Ε., 
ιδ. η υποστήριξη της Επιτροπής και του Ε.Υ. για όλα 
τα θέματα που αφορούν τις διατυπώσεις δημοσιότητας, 
καθώς και η σύναψη και εκτέλεση δημοσίων συμβάσεων, 
προμηθειών, υπηρεσιών και έργων,
ιε. η γραμματειακή υποστήριξη της Επιτροπής και η 
εισήγηση για θέματα της αρμοδιότητάς της,
ιστ. η εκτέλεση των αποφάσεων της Επιτροπής και η 
παρακολούθηση της τήρησης των διαδικασιών που προ-
βλέπονται στον Οδηγό Χρηματοδότησης και Διαχείρισης 
και στον Εσωτερικό Κανονισμό του Ε.Λ.Κ.Ε., 
ιζ. η τήρηση του αρχείου των έργων και προγραμμά-
των που υλοποιεί ο Ε.Λ.Κ.Ε.,
ιη. η χορήγηση βεβαιώσεων καθώς και κάθε άλλου 
αναγκαίου έγγραφου, σύμφωνα με το τηρούμενο αρ-
χείο της.
3. Η Μονάδα του Ε.Λ.Κ.Ε. στελεχώνεται ανάλογα με 
τις ανάγκες της: 
α. από προσωπικό του οικείου Α.Ε.Ι., το οποίο ασκεί 
αρμοδιότητες οικονομικού αντικειμένου, 
β. από προσωπικό που προσλαμβάνεται, ύστερα από 
απόφαση της Επιτροπής, με συμβάσεις εργασίας ορισμέ-
νου χρόνου ή συμβάσεις ανάθεσης έργου και αμείβεται 
από τις πιστώσεις των έργων του Ε.Λ.Κ.Ε..
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1993
4.α.  Οι  αρμοδιότητες  οικονομικού  περιεχομένου 
της Μονάδας ασκούνται καταρχήν από το προσωπικό 
του οικείου Α.Ε.Ι.. Κατ΄ εξαίρεση και εφόσον τούτο δεν 
επαρκεί, ασκούνται από προσωπικό που απασχολείται 
με συμβάσεις εργασίας ορισμένου χρόνου ή συμβάσεις 
ανάθεσης έργου. 
β. Τα καθήκοντα του προσωπικού της Μονάδας που 
ασκούν αρμοδιότητες οικονομικού περιεχομένου, συ-
μπεριλαμβανομένου του Προϊσταμένου της, είναι ασυμ-
βίβαστα με τα καθήκοντα του διατάκτη και των μελών 
συλλογικών οργάνων για την αξιολόγηση, τον έλεγχο της 
καταλληλότητας των προσφερόντων και των προσφο-
ρών τους, τη διενέργεια διαγωνισμών, την αξιολόγηση 
ενστάσεων και την παραλαβή προμηθειών, υπηρεσιών 
και έργων. 
γ. Τα καθήκοντα δέσμευσης πιστώσεων στον οικείο 
προϋπολογισμό, ελέγχου των δικαιολογητικών, εκκα-
θάρισης και έκδοσης εντολής πληρωμής δαπανών είναι 
ασυμβίβαστα με αυτά της εξόφλησής τους.
Άρθρο 59
Οικονομική διαχείριση 
1. Στον Ε.Λ.Κ.Ε. αποδίδεται διαφορετικός, από το οικείο 
Α.Ε.Ι., αριθμός φορολογικού μητρώου (ΑΦΜ).
2. Ο Ε.Λ.Κ.Ε. λειτουργεί εσωτερικά συστήματα, διαδι-
κασίες και μηχανισμούς παρακολούθησης της εκτέλεσης 
των προϋπολογισμών των έργων που υλοποίει, βάσει 
των αρχών της διαφάνειας και της χρηστής δημοσιονο-
μικής διαχείρισης.
3. Η τήρηση των λογιστικών βιβλίων και η σύνταξη των 
προβλεπόμενων χρηματο-οικονομικών καταστάσεων 
γίνεται σύμφωνα με το ν. 4308/2014. 
4 α. Οι Ε.Λ.Κ.Ε. διατηρούν λογαριασμούς ταμειακής 
διαχείρισης στην Τράπεζα της Ελλάδος υπό την ομά-
δα λογαριασμών 260, με τίτλο Ε.Λ.Κ.Ε./ονομασία Α.Ε.Ι. 
και σε πιστωτικά ιδρύματα με τίτλο «Ε.Λ.Κ.Ε./ονομασία 
Α.Ε.Ι.». Οι πόροι των Ε.Λ.Κ.Ε. κατατίθενται σε αυτούς και 
διατίθενται με εντολές του Προέδρου ή άλλου εξουσιο-
δοτημένου μέλους της Επιτροπής Ερευνών, ύστερα από 
απόφαση της Επιτροπής Ερευνών.
β. Με απόφαση της Επιτροπής Ερευνών μεταφέρονται 
τα πλεονάζοντα διαθέσιμα από τα πιστωτικά ιδρύματα 
στην Τράπεζα της Ελλάδος, σε λογαριασμούς ταμειακής 
διαχείρισης υπό την ομάδα λογαριασμών 260, και η δια-
χείρισή τους ενεργείται από την ΤτΕ και τον ΟΔΔΗΧ, σύμ-
φωνα με τον α.ν. 1611/1950, όπως ισχύει, την παρ. 11 του 
άρθρου 15 του ν. 2469/1997 (Α΄ 38), όπως ισχύει και την 
από 20.4.2015 ΠΝΠ, όπως κυρώθηκε με το ν. 4323/2015 
(Α΄ 43). Η απόφαση της Επιτροπής Ερευνών αιτιολογείται 
σύμφωνα με τις ανάγκες των έργων/προγραμμάτων που 
διαχειρίζεται ο οικείος Ε.Λ.Κ.Ε. και τον Οδηγό εφαρμογής 
των έργων/προγραμμάτων.
γ. Με απόφαση του Υπουργού Οικονομικών ορίζεται η 
διαδικασία και οι σχετικές λεπτομέρειες για την ανά μήνα 
μεταφορά χρηματικών διαθεσίμων από την Τράπεζα της 
Ελλάδος σε πιστωτικά ιδρύματα, βάσει αντίστοιχου μη-
νιαίου προγραμματισμού πληρωμών του Ε.Λ.Κ.Ε. για τη 
διενέργεια αυτών με ηλεκτρονικό τρόπο. Έως την έναρξη 
ισχύος της υπουργικής απόφασης, η Επιτροπή Ερευνών 
αποφασίζει για τη διαδικασία μεταφοράς των ταμειακών 
διαθεσίμων του Ε.Λ.Κ.Ε. και το ποσοστό μεταφοράς στην 
ΤτΕ, βάσει του χρηματοδοτικού προγραμματισμού, των 
αναγκών των έργων/ προγραμμάτων που διαχειρίζεται 
ο Ε.Λ.Κ.Ε. και των Οδηγών Εφαρμογής αυτών.
5. Ποσοστό μέχρι είκοσι πέντε τοις εκατό (25%) του 
συνολικού προϋπολογισμού των έργων που χρηματο-
δοτούνται και υλοποιούνται μέσω του Ε.Λ.Κ.Ε. και από 
οποιονδήποτε πόρο του, όπως το ποσοστό αυτό καθο-
ρίζεται από την Επιτροπή, την απόφαση ή τη σύμβαση 
χρηματοδότησης του έργου και στο πλαίσιο που θέτουν 
οι φορείς χρηματοδότησης και ο Οδηγός Χρηματοδότη-
σης και Διαχείρισης, κρατείται για έξοδα λειτουργίας του 
Ε.Λ.Κ.Ε. και το λειτουργικό κόστος του Α.Ε.Ι. και αποτελεί 
έσοδο του Ε.Λ.Κ.Ε.. 
6.α. Το ποσοστό των ετήσιων εσόδων των περιπτώσε-
ων δ΄, ε΄, ζ΄, η΄ και θ΄ της παραγράφου 1 του άρθρου 51 
που μεταβιβάζεται από τον Ε.Λ.Κ.Ε. στον τακτικό προϋ-
πολογισμό του Α.Ε.Ι., ύστερα από εισήγηση της Επιτρο-
πής Ερευνών και απόφαση της Συγκλήτου, δεν μπορεί 
να υπολείπεται του είκοσι πέντε τοις εκατό (25%) του 
συνόλου των εσόδων αυτών. 
β. Το υπολειπόμενο ποσοστό των ετήσιων εσόδων του 
Ε.Λ.Κ.Ε., μετά την αφαίρεση του ποσού της περίπτωσης 
α΄ της παρούσας παραγράφου, κατανέμεται με απόφα-
ση της Συγκλήτου ύστερα από εισήγηση της Επιτροπής 
Ερευνών, στον Ε.Λ.Κ.Ε. και την Εταιρεία Αξιοποίησης και 
Διαχείρισης της Περιουσίας του Α.Ε.Ι., για να αναληφθούν 
δαπάνες σε βάρος προϋπολογισμού σε έργο ή έργα που 
δύνανται να εκτείνονται και πέραν του έτους, για την 
επίτευξη των εκπαιδευτικών, ερευνητικών και αναπτυ-
ξιακών στόχων του Α.Ε.Ι., για την κάλυψη λειτουργικών 
αναγκών του Ε.Λ.Κ.Ε. και του Α.Ε.Ι. (φύλαξη, καθαριότητα, 
συντήρηση εξοπλισμού κ.λπ.), για τις ανάγκες της ίδιας 
περιουσίας ή υποστήριξης περιουσιακών στοιχείων του 
Α.Ε.Ι.. 
7.α. Σε περίπτωση μη απορρόφησης του ποσού που 
διατίθεται για τις υποχρεώσεις του τακτικού προϋπο-
λογισμού του Α.Ε.Ι., το μη απορροφηθέν ποσό μπορεί 
να αναλαμβάνεται στον προϋπολογισμό του Α.Ε.Ι. του 
αμέσως επόμενου οικονομικού έτους για εξόφληση δα-
πανών σε βάρος ταμειακών διαθεσίμων.
β. Υπόλοιπο ταμειακών διαθεσίμων των έργων/προ-
γραμμάτων που εκτείνονται πέραν του έτους και δεν 
έχουν χρησιμοποιηθεί στο τέλος του οικονομικού έτους, 
καλύπτονται στο επόμενο οικονομικό έτος δαπάνες που 
αναλαμβάνονται σε βάρος έργων-προγραμμάτων, με 
απόφαση της Επιτροπής Ερευνών του Ε.Λ.Κ.Ε., η οποία 
κοινοποιείται στον Γ.Δ.Ο.Υ. του Υπουργείου Παιδείας, 
Έρευνας και Θρησκευμάτων.
8. Τα περιουσιακά ταμειακά διαθέσιμα του Ε.Λ.Κ.Ε., 
ύστερα από εισήγηση της Επιτροπής και απόφαση της 
Συγκλήτου του Α.Ε.Ι., μπορούν να χρησιμοποιούνται για 
να αναλαμβάνονται υποχρεώσεις σε βάρος του προϋ-
πολογισμού έργων /προγραμμάτων του Ε.Λ.Κ.Ε. για δα-
πάνες για κτηριακές υποδομές του Α.Ε.Ι., για αγορά και 
συντήρηση ερευνητικού και εκπαιδευτικού εξοπλισμού, 
για ταμειακές διευκολύνσεις των εκτελούμενων έργων/
προγραμμάτων, για αυξήσεις μετοχικού κεφαλαίου εται-
1994
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
ρειών που ανήκουν κατά πλειοψηφία στο οικείο Α.Ε.Ι., 
για κάλυψη δημοσιονομικών διορθώσεων, νόμιμων και 
μη επιλέξιμων δαπανών και για εκτέλεση δικαστικών 
αποφάσεων και δικαστικών δαπανών. Ποσοστό έως 5% 
των περιουσιακών ταμειακών διαθεσίμων, ύστερα από 
εισήγηση της Επιτροπής και απόφαση της Συγκλήτου του 
Α.Ε.Ι., μπορούν να χρησιμοποιούνται για να αναλαμβά-
νονται δαπάνες σε βάρος του προϋπολογισμού έργων/
προγραμμάτων του Ε.Λ.Κ.Ε. για δαπάνες υποτροφιών 
και ερευνητικών/εκπαιδευτικών προγραμμάτων νέων 
επιστημόνων. 
Άρθρο 60
Προϋπολογισμός - απολογισμός
1. Με τον προϋπολογισμό του Ε.Λ.Κ.Ε. κάθε οικονομι-
κό έτος προσδιορίζονται τα έσοδα και καθορίζονται τα 
όρια των δαπανών κάθε Ε.Λ.Κ.Ε.. Στον προϋπολογισμό 
περιλαμβάνονται τα προβλεπόμενα για το επόμενο οι-
κονομικό έτος έσοδα και έξοδα, χαρακτηριζόμενα από 
συναλλαγές μη χρηματοοικονομικής και χρηματοοικο-
νομικής φύσεως. 
2. Οικονομικό έτος είναι η χρονική περίοδος, που πε-
ριλαμβάνει τις διοικητικές και οικονομικές πράξεις, οι 
οποίες σχετίζονται με την ταμειακή διαχείριση και την 
κίνηση της περιουσίας κάθε Ε.Λ.Κ.Ε.. Το οικονομικό έτος 
αρχίζει την 1η Ιανουαρίου και λήγει την 31η Δεκεμβρίου 
του ίδιου ημερολογιακού έτους. 
3. Ως έσοδα του προϋπολογισμού των Ε.Λ.Κ.Ε., ορίζο-
νται οι απαιτήσεις, οι οποίες, ανεξαρτήτως της χρονικής 
περιόδου κατά την οποία δημιουργήθηκαν, προβλέπε-
ται να εισπραχθούν κατά το οικονομικό έτος, στο οποίο 
αναφέρεται ο προϋπολογισμός. 
4. Στα έσοδα αναγνωρίζονται οι απαιτήσεις που κα-
θίστανται απαιτητές κατά τη διάρκεια του οικονομικού 
έτους στο οποίο αναφέρεται ο προϋπολογισμός. Οι απαι-
τήσεις καθίστανται απαιτητές κατά την ημερομηνία λογι-
στικοποίησής τους, βάσει παραστατικών και στοιχείων, 
στους αντίστοιχους λογαριασμούς χρεωστών-πελατών 
της κατάστασης οικονομικής θέσης των Ε.Λ.Κ.Ε.. Οι πω-
λήσεις των παγίων περιουσιακών στοιχείων λογίζονται 
ως έσοδα για τις ανάγκες του προϋπολογισμού και των 
δημοσιονομικών αναφορών.
5. Ως έξοδα του προϋπολογισμού των Ε.Λ.Κ.Ε. ορίζο-
νται οι υποχρεώσεις, οι οποίες, ανεξαρτήτως της χρο-
νικής περιόδου κατά την οποία δημιουργήθηκαν, προ-
βλέπεται να εξοφληθούν μέσα στο οικονομικό έτος, στο 
οποίο αναφέρεται ο προϋπολογισμός. 
6. Στα έξοδα αναγνωρίζονται οι υποχρεώσεις, οι οποί-
ες, κατά τη διάρκεια του οικονομικού έτους στο οποίο 
αναφέρεται  ο  προϋπολογισμός,  λογιστικοποιούνται, 
βάσει σχετικού παραστατικού, τιμολογίου ή ισότιμου 
τίτλου, σε βάρος του αναλυτικού ορίου δαπανών του 
προϋπολογισμού των Ε.Λ.Κ.Ε.. Οι αγορές παγίων περι-
ουσιακών στοιχείων και οι αγορές αναλώσιμων υλικών 
λογίζονται ως έξοδα για τις ανάγκες του προϋπολογι-
σμού και των δημοσιονομικών αναφορών.
7. Τα έσοδα και τα έξοδα εγγράφονται και εμφανίζονται 
σε έναν ενιαίο προϋπολογισμό του Ε.Λ.Κ.Ε.. Τα έσοδα και 
οι δαπάνες δεν μπορεί να πραγματοποιηθούν παρά μόνο 
αν αντιστοιχούν στον προϋπολογισμό, υπό τη σχετική 
ταξινόμηση των λογαριασμών (αρχή ενότητας). Καμία 
δαπάνη δεν μπορεί να αναληφθεί ή να πραγματοποιηθεί, 
αν υπερβαίνει τα εγκεκριμένα, κατά κατηγορία δαπανών 
όρια του προϋπολογισμού (αρχή της καθολικότητας). 
8.  Ο  προϋπολογισμός  του  Ε.Λ.Κ.Ε.  καταρτίζεται  σε 
συνοπτικό και αναλυτικό επίπεδο. Ο συνοπτικός προϋ-
πολογισμός του Ε.Λ.Κ.Ε. περιλαμβάνει διακριτά τα προ-
βλεπόμενα μη χρηματοοικονομικά έσοδα και έξοδα, 
καθώς και τα χρηματοοικονομικά έσοδα και έξοδα σε 
κύριες κατηγορίες. Η προκύπτουσα διαφορά μεταξύ των 
προβλεπόμενων μη χρηματοοικονομικών εσόδων και 
εξόδων διαμορφώνει το προβλεπόμενο δημοσιονομικό 
αποτέλεσμα. 
9. Αναλυτικός προϋπολογισμός του Ε.Λ.Κ.Ε. είναι η 
αναλυτική πρόβλεψη, μέχρι τέταρτο βαθμό ανάλυσης, 
των εσόδων και εξόδων για το επόμενο οικονομικό έτος. 
Στον αναλυτικό προϋπολογισμό περιλαμβάνονται τα μη 
χρηματοοικονομικής και χρηματοοικονομικής φύσεως 
έσοδα και τα μη χρηματοοικονομικής και χρηματοοικο-
νομικής φύσεως έξοδα.
10. Η ταξινόμηση της κατηγορίας των εσόδων και 
εξόδων, σύμφωνα με τα ανωτέρω, περιλαμβάνει την 
υποχρεωτική ανάπτυξη των λογαριασμών από τον πρώ-
το έως τη δυνατότητα ανάπτυξης τετάρτου βαθμού. Η 
ταξινόμηση επιτρέπει τη συμβατότητα με τους λογα-
ριασμούς ΕΣΟΛ 2010 και τη σύγκριση των μεγεθών και 
του αποτελέσματος των προϋπολογισμών σε επίπεδο 
Γενικής Κυβέρνησης. 
11. Τα έσοδα και τα έξοδα του προϋπολογισμού του 
Ε.Λ.Κ.Ε., όπως ορίζονται στις παραγράφους 4, 5, 6 και 
7 λογίζονται, εισπράττονται, εξοφλούνται και διαγρά-
φονται σύμφωνα με τη διαδικασία που προβλέπουν τα 
Ελληνικά Λογιστικά Πρότυπα (ΕΛΠ). Οι εκπτώσεις στα 
έσοδα και τα έξοδα λογίζονται, επίσης, σύμφωνα με τα 
ΕΛΠ.
12. Η πραγματοποίηση της πληρωμής των υποχρεώ-
σεων του Ε.Λ.Κ.Ε. λαμβάνει χώρα στο ίδιο ή σε επόμενο 
οικονομικό έτος από αυτό του προϋπολογισμού. Αν οι 
πληρωμές πραγματοποιηθούν σε επόμενο οικονομικό 
έτος από αυτό του προϋπολογισμού, δεν λογίζονται στο 
δημοσιονομικό αποτέλεσμα εκτέλεσης του προϋπολο-
γισμού. 
13. Για την παρακολούθηση της εκτέλεσης του προ-
ϋπολογισμού και του ορίου δαπανών, της ανάληψης 
υποχρεώσεων,  της  δέσμευσης  των  κονδυλίων  του 
προϋπολογισμού, των υποχρεώσεων και της εξόφλη-
σής τους τηρείται μηχανογραφικά συνοπτικό Μητρώο 
Δεσμεύσεων, σύμφωνα με τις διατάξεις του παρόντος. 
Στο Μητρώο Δεσμεύσεων τηρούνται κατ’ ελάχιστον σε 
ιδιαίτερες στήλες ο εγκεκριμένος αναλυτικός προϋπο-
λογισμός, η αναμόρφωση του εγκεκριμένου αναλυτικού 
προϋπολογισμού, η διαμόρφωσή του, η ανειλημμένη 
δέσμευση, η υπολειπόμενη προς διάθεση δαπάνη, το 
ποσό της υποχρέωσης βάσει τιμολογίου ή ισοδύναμου 
εγγράφου, το ποσό της πληρωμής κάθε υποχρέωσης, οι 
απλήρωτες υποχρεώσεις και οι εκκρεμείς δεσμεύσεις. 
14. Κάθε μήνα οι Ε.Λ.Κ.Ε. υποβάλλουν στο Υπουργείο 
Παιδείας, Έρευνας και Θρησκευμάτων τις δημοσιονομι-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1995
κές αναφορές με απολογιστικά στοιχεία των δαπανών 
και των εσόδων σε δεδουλευμένη βάση, όπως ορίζονται 
στις παραγράφους 3, 4, 5 και 6 και το δημοσιονομικό 
αποτέλεσμα που προκύπτει.
15. Ο απολογισμός της εκτέλεσης του προϋπολογι-
σμού του Ε.Λ.Κ.Ε. καταρτίζεται σε συνοπτικό και αναλυ-
τικό επίπεδο. Η κατάσταση του απολογισμού εξόδων 
περιλαμβάνει τον προϋπολογισμό, την τελική διαμόρφω-
σή του, τις ετήσιες συνολικές δεσμεύσεις, τα έξοδα που 
έχουν λογισθεί στο έτος, τα έξοδα που έχουν εξοφληθεί 
καθώς και τα απλήρωτα έξοδα. Στον απολογισμό των 
εσόδων περιλαμβάνεται ο προϋπολογισμός, η τελική 
διαμόρφωση, τα έσοδα που έχουν λογισθεί, τα έσοδα 
που έχουν εισπραχθεί και τα ανείσπρακτα έσοδα. 
16. Μετά το κλείσιμο κάθε οικονομικής χρήσης και 
έως τις 30 Ιουνίου του επόμενου έτους, ο Ε.Λ.Κ.Ε., με ευ-
θύνη του ΠΜΟΔΥ, αποστέλλει στο Υπουργείο Παιδείας, 
Έρευνας και Θρησκευμάτων τον εγκεκριμένο απολογι-
σμό της εκτέλεσης του προϋπολογισμού, καθώς και τις 
προβλεπόμενες, σύμφωνα με τους λογιστικούς κανόνες, 
χρηματοοικονομικές καταστάσεις της χρήσης. 
17. Μέρος του συνολικού προϋπολογισμού του Ε.Λ.Κ.Ε. 
αποτελεί ο προϋπολογισμός κάθε έργου και προγράμ-
ματος που υλοποιεί ο Ε.Λ.Κ.Ε.. Για έργα-προγράμματα 
που δεν έχουν καθορισμένο χρονικό σημείο λήξης, ο 
προϋπολογισμός αυτών συντάσσεται σε ετήσια βάση.
Ο προϋπολογισμός κάθε έργου και προγράμματος 
είναι αυτοτελής και διακριτός έναντι των προϋπολογι-
σμών των λοιπών έργων και αφορά όλη τη διάρκεια του 
έργου, που μπορεί να εκτείνεται και πέραν του έτους. 
Συντάσσεται σύμφωνα με την παράγραφο 9 και είναι 
δημοσιονομικά ουδέτερος.
18. Για κάθε έργο η αναλαμβανόμενη οικονομική υπο-
χρέωση, ανεξαρτήτως ποσού, εκτελείται εντός των ορί-
ων του εγκεκριμένου προϋπολογισμού ανά κατηγορία 
δαπάνης. Κάθε πληρωμή ελέγχεται και παρακολουθείται 
με βάση τον εγκεκριμένο προϋπολογισμό κάθε έργου. 
Απαγορεύεται οποιαδήποτε πληρωμή καθ’ υπέρβαση 
του συνολικού προϋπολογισμού του κάθε έργου. Πλη-
ρωμή που πραγματοποιείται καθ’ υπέρβαση του συνο-
λικού εγκεκριμένου προϋπολογισμού του κάθε έργου 
είναι αυτοδίκαια και απόλυτα άκυρη και ο διατάκτης, 
ο Προϊστάμενος Οικονομικών Υπηρεσιών του Ε.Λ.Κ.Ε. 
και κάθε άλλο συμπράττον όργανο ευθύνονται ατομικά, 
αλληλέγγυα και εις ολόκληρον έναντι του Ε.Λ.Κ.Ε..
19. Ο εγκεκριμένος προϋπολογισμός κάθε έργου δύ-
ναται να αναμορφώνεται με αιτιολογημένο αίτημα του 
Επιστημονικού Υπευθύνου και απόφαση της Επιτροπής 
Ερευνών κατόπιν σύμφωνης γνώμης του ΠΟΥ και έγ-
γραφης συμφωνίας του φορέα χρηματοδότησης, όπου 
αυτή απαιτείται.
Άρθρο 61
Κατάρτιση και έγκριση Προϋπολογισμού
1. Η Επιτροπή Ερευνών του Ε.Λ.Κ.Ε. καταρτίζει και υπο-
βάλλει στη Γ.Δ.Ο.Υ. του Υπουργείου Παιδείας, Έρευνας 
και Θρησκευμάτων μέχρι την 31η Ιουλίου σχέδιο του 
συνοπτικού προϋπολογισμού του για το επόμενο έτος.
2. Αν το σχέδιο του συνοπτικού προϋπολογισμού του 
Ε.Λ.Κ.Ε., που υποβάλλεται δεν είναι συμβατό με το δε-
σμευτικό στόχο και το επιδιωκόμενο αποτέλεσμα που 
περιλαμβάνονται στις εγκυκλίους του Γενικού Λογιστη-
ρίου του Κράτους ή του εποπτεύοντος Υπουργείου, η 
Γ.Δ.Ο.Υ. του εποπτεύοντος Υπουργείου παρέχει οδηγίες 
για τη διόρθωση του σχεδίου του συνοπτικού προϋπολο-
γισμού και το επιστρέφει μαζί με τις οδηγίες. Ακολούθως, 
η Επιτροπή Ερευνών του Ε.Λ.Κ.Ε. διορθώνει, σύμφωνα 
με τις οδηγίες και υποβάλλει αναθεωρημένο σχέδιο στη 
Γ.Δ.Ο.Υ. του εποπτεύοντος Υπουργείου μέσα στην προ-
θεσμία που προβλέπεται στις οδηγίες. 
3. Ο αναλυτικός προϋπολογισμός του Ε.Λ.Κ.Ε. καταρ-
τίζεται από την Επιτροπή Ερευνών, εγκρίνεται από τη 
Σύγκλητο και υποβάλλεται προς έγκριση στον Υπουργό 
Παιδείας, Έρευνας και Θρησκευμάτων, έως τις 31 Δεκεμ-
βρίου του προηγούμενου από το έτος στο οποίο αναφέ-
ρεται ο προϋπολογισμός. Ο αναλυτικός προϋπολογισμός 
του Ε.Λ.Κ.Ε. εγκρίνεται από τον Υπουργό, ύστερα από ει-
σήγηση του Γενικού Διευθυντή Οικονομικών Υπηρεσιών 
του Υπουργείου Παιδείας, Έρευνας και Θρησκευμάτων, 
ως προς τη συμφωνία του με το σχέδιο του συνοπτικού 
προϋπολογισμού, όπως διαμορφώθηκε σύμφωνα με την 
παράγραφο 2. 
4. Ο αρχικός συνολικός εγκεκριμένος προϋπολογισμός 
κάθε Ε.Λ.Κ.Ε. δύναται να αναμορφώνεται, κατά τη δι-
άρκεια του έτους, με απόφαση της Επιτροπής, κατόπιν 
σύμφωνης γνώμης του Π.Ο.Υ. του οικείου Ε.Λ.Κ.Ε. και με 
την προϋπόθεση τήρησης και διασφάλισης της δημο-
σιονομικής ουδετερότητας του προϋπολογισμού κάθε 
έργου. Ο Ε.Λ.Κ.Ε. ενημερώνει τον Γ.Δ.Ο.Υ. του Υπουργείου 
Παιδείας, Έρευνας και Θρησκευμάτων για κάθε αναμόρ-
φωση του συνολικού προϋπολογισμού.
5. Τυχόν απόκλιση του εγκεκριμένου αποτελέσματος 
του προϋπολογισμού από την αντίστοιχη αναμόρφω-
ση,  υπό  την  προϋπόθεση  τήρησης  δημοσιονομικής 
ουδετερότητας, δεν αποτελεί λόγο επιβολής κυρώσε-
ων. Η δημοσιονομική ουδετερότητα επιτυγχάνεται με 
ισόποση αναμόρφωση των εσόδων του προϋπολογι-
σμού των έργων εντός του ιδίου έτους που εκτελείται ο 
προϋπολογισμός ή στο αμέσως επόμενο, της εκτέλεσης 
του προϋπολογισμού, οικονομικό έτος, σε περιπτώσεις 
αναμόρφωσης των δαπανών των έργων του Ε.Λ.Κ.Ε..
Άρθρο 62
Ανάληψη υποχρέωσης
1. Για τις αναλήψεις υποχρεώσεων σε βάρος των πι-
στώσεων του προϋπολογισμού του Ε.Λ.Κ.Ε. ισχύουν, 
αναλόγως εφαρμοζόμενες, οι διατάξεις του άρθρου 66 
του ν. 4270/2014 (Α΄ 143) και του π.δ. 80/2016 (Α΄ 145). 
2. Στο άρθρο 4 του π.δ. 80/2016 προστίθεται παρά-
γραφος 5 ως εξής:
«5. Ειδικά, για την έκδοση απόφασης ανάληψης υπο-
χρέωσης σε βάρος των πιστώσεων προϋπολογισμού 
έργου  από  τους  Ειδικούς  Λογαριασμούς  Κονδυλίων 
Έρευνας (Ε.Λ.Κ.Ε.) των Ανωτάτων Εκπαιδευτικών Ιδρυ-
μάτων (Α.Ε.Ι.), το τεκμηριωμένο αίτημα υποβάλλεται από 
τον επιστημονικό υπεύθυνο. Στην περίπτωση αυτή, η 
απόφαση ανάληψης υποχρέωσης: 
α. εκδίδεται μετά την ολοκλήρωση της διαδικασίας 
ανάληψης εκτέλεσης του έργου από τον Ε.Λ.Κ.Ε., δηλαδή 
1996
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
μετά: αα) την έκδοση απόφασης αποδοχής της διαχείρι-
σης της Επιτροπής, ββ) την ένταξη του προϋπολογισμού 
του έργου στον προϋπολογισμό του Ε.Λ.Κ.Ε. ή και την 
τροποποίηση αυτού, 
β. αφορά το σύνολο των πιστώσεων του έργου ανά 
έτος και συνοδεύεται από αναλυτική κατάσταση κατα-
νομής τους ανά κατηγορία δαπάνης και λογαριασμό.
Αν υπάρχει διαθέσιμη πίστωση, αλλά δεν συντρέχουν 
οι λοιπές νόμιμες προϋποθέσεις παροχής της βεβαίω-
σης της παραγράφου 2 του άρθρου 3 του παρόντος, η 
διαφωνία αυτή γνωστοποιείται εγγράφως στην Επιτρο-
πή Ερευνών. Αν προκύψει διάσταση απόψεων μεταξύ 
της Επιτροπής Ερευνών και του ΠΟΥ, εφαρμόζονται οι 
διατάξεις της περίπτωσης γ΄ της παρ. 1 του άρθρου 4. 
Στην περίπτωση αυτή ο ΠΟΥ του Ε.Λ.Κ.Ε. κοινοποιεί τη 
διαφωνία του στην Σύγκλητο του Α.Ε.Ι..
γ. Με την έναρξη κάθε οικονομικού έτους μπορεί να 
δεσμεύονται στον προϋπολογισμό του οικείου Ε.Λ.Κ.Ε., 
πλην των περιπτώσεων της παραγράφου 3, στο πλαίσιο 
εγκεκριμένου έργου του Ε.Λ.Κ.Ε., πιστώσεις που αφο-
ρούν σε δεσμευμένες πιστώσεις του προηγούμενου οι-
κονομικού έτους χωρίς να απαιτείται να εκκρεμεί σχετική 
υποχρέωση.».
Άρθρο 63
Έλεγχος, εκκαθάριση και πληρωμή δαπανών
1. Ο έλεγχος των δαπανών του Ε.Λ.Κ.Ε. που ασκείται 
από τη Μονάδα Διοικητικής και Οικονομικής Υποστήρι-
ξης του οικείου Α.Ε.Ι. συνίσταται στην εξέταση των νο-
μίμων δικαιολογητικών και αποβλέπει στη διακρίβωση 
του κατά πόσον η δαπάνη:
α. προβλέπεται από διάταξη νόμου ή εξυπηρετεί λει-
τουργικές ανάγκες του Ε.Λ.Κ.Ε. ή συντελεί στην εκπλή-
ρωση των σκοπών του και υπάρχει για αυτή διαθέσιμη 
πίστωση (έλεγχος νομιμότητας),
β. έχει νόμιμα αναληφθεί, η σχετική απαίτηση δεν 
έχει παραγραφεί και επισυνάπτονται τα νόμιμα δικαιο-
λογητικά (έλεγχος κανονικότητας). Κατά τον ασκούμενο 
έλεγχο εξετάζονται και τα παρεμπιπτόντως αναφυόμενα 
ζητήματα, με την επιφύλαξη των διατάξεων για το δεδι-
κασμένο και το Νομικό Συμβούλιο του Κράτους (παρε-
μπίπτων έλεγχος).
2. Με απόφαση του Υπουργού Οικονομικών καθορί-
ζεται η διαδικασία και ο τρόπος ελέγχου, εκκαθάρισης 
και ενταλματοποίησης των δαπανών των Ε.Λ.Κ.Ε. και η 
διαδικασία και ο τρόπος εξόφλησής τους, καθώς και κάθε 
άλλο σχετικό θέμα.
Άρθρο 64
Απασχόληση επιστημονικού, διοικητικού 
και λοιπού προσωπικού - Αποδοχές
Στα έργα/προγράμματα, ο Ε.Λ.Κ.Ε. απασχολεί τις εξής 
κατηγορίες προσωπικού:
1. Μέλη του προσωπικού του Α.Ε.Ι. με πρόσθετη αμοι-
βή για πρόσθετο έργο, η εκτέλεση του οποίου εγκρίνεται 
από την Επιτροπή Ερευνών, εφόσον η σχετική πρόβλεψη 
περιλαμβάνεται στον εγκεκριμένο προϋπολογισμό του 
έργου και εντός του ανώτατου ορίου αμοιβής. 
2.α. Πρόσθετο επιστημονικό, διοικητικό, τεχνικό και 
λοιπό προσωπικό, που απαιτείται για την εκτέλεση κάθε 
έργου και δεν είναι μέλος του προσωπικού του Α.Ε.Ι.. 
Το εν λόγω προσωπικό απασχολείται με σύμβαση ανά-
θεσης έργου ή εργασίας ορισμένου χρόνου. Οι εν λόγω 
συμβάσεις συνάπτονται και παρατείνονται με αποφάσεις 
της Επιτροπής του Ε.Λ.Κ.Ε. χωρίς περιορισμό, μέχρι τη 
λήξη των έργων για την εκτέλεση των οποίων εγκρίθη-
καν και εντός των εγκεκριμένων ορίων του προϋπολογι-
σμού του κάθε έργου ή προγράμματος, ενώ παράλληλα 
οι εν λόγω συμβάσεις συνδέονται με το παραγόμενο 
αποτέλεσμα του έργου για το οποίο συνάπτονται, κατά 
παρέκκλιση των διατάξεων του ν. 2190/1994 και σύμ-
φωνα με τις διατάξεις της παρ. 23 του άρθρου 2 του 
ν. 2621/1998 και του άρθρου 4 της ΠΥΣ 33/2006, εφόσον 
η σχετική δαπάνη τους καλύπτεται από τα προγράμματα 
ή τα έργα για τις ανάγκες των οποίων έχουν συναφθεί. 
Αποκλείεται σε κάθε περίπτωση η αναγνώρισή τους ως 
συμβάσεων αορίστου χρόνου.
β. Φοιτητές και λοιπό επιστημονικό, διοικητικό και τε-
χνικό προσωπικό δύναται να απασχολείται ευκαιριακά 
στο πλαίσιο ερευνητικών ή άλλων έργων του Ε.Λ.Κ.Ε..
3. Η επιλογή του προσωπικού της περίπτωσης α΄ της 
παραγράφου 2 πραγματοποιείται ύστερα από πρόσκλη-
ση εκδήλωσης ενδιαφέροντος και τήρηση της αρχής 
της διαφάνειας και της αρχής της ίσης μεταχείρισης. 
Ειδικότερα:
α. η πρόσκληση δημοσιεύεται κατ’ ελάχιστο στην ιστο-
σελίδα του οικείου Α.Ε.Ι. και όπου απαιτεί η Επιτροπή 
Ερευνών και ο φορέας χρηματοδότησης του έργου, στο 
πλαίσιο του οποίου πραγματοποιείται η συγκεκριμένη 
πρόσκληση και αναρτάται στη Διαύγεια, 
β. η ελάχιστη προθεσμία για την υποβολή αιτήσεων 
από τους ενδιαφερόμενους είναι δεκαπέντε (15) ημερο-
λογιακές ημέρες από τη δημοσίευση της πρόσκλησης,
γ. η διατύπωση των προσκλήσεων γίνεται με τρόπο 
ώστε να αποκλείεται η στόχευση σε εξατομικευμένες 
περιπτώσεις. Τα κριτήρια επιλογής των υποψηφίων αντι-
στοιχούν σε κριτήρια ακαδημαϊκής, επαγγελματικής και 
επιστημονικής αξιολόγησης, τα οποία εξασφαλίζουν την 
άρτια εκτέλεση της προς ανάθεση σύμβασης εργασίας ή 
έργου. Η συνέντευξη ως κριτήριο επιλογής προβλέπεται 
μόνο όπου είναι αυτό απολύτως αναγκαίο και προσδιο-
ρίζονται με τρόπο αντικειμενικό τα στοιχεία εκείνα που 
θα αξιολογηθούν με αυτήν,
δ. οι υποψηφιότητες αξιολογούνται από Επιτροπή Αξι-
ολόγησης, η οποία εισηγείται στην Επιτροπή Ερευνών. Η 
Επιτροπή Αξιολόγησης αποτελείται από 3 τακτικά και 3 
αναπληρωματικά μέλη, προερχόμενα από το προσωπικό 
του Πανεπιστημίου, όπως Δ.Ε.Π.,Ε.Ε.Π., Ε.ΔΙ.Π., Ε.Τ.Ε.Π. 
και διοικητικό προσωπικό και συγκροτείται με απόφα-
ση της Επιτροπής Ερευνών. Το ένα τακτικό μέλος είναι 
υποχρεωτικά ο επιστημονικός υπεύθυνος του έργου. Η 
Επιτροπή παραμένει ίδια καθ’ όλη τη διάρκεια κάθε έρ-
γου. Δεν επιτρέπεται τα μέλη της Επιτροπής Αξιολόγησης 
να έχουν σχέσεις συγγένειας έως γ΄ βαθμού εξ αίματος 
ή αγχιστείας με οποιονδήποτε υποψήφιο,
ε. κάθε υποψήφιος έχει δικαίωμα να υποβάλει ένστα-
ση, μέσα σε προθεσμία πέντε (5) εργάσιμων ημερών 
από την ανάρτηση της σχετικής απόφασης της Επιτρο-
πής Ερευνών στην ιστοσελίδα του Ε.Λ.Κ.Ε.. Αρμόδια να 
εξετάσει τις ενστάσεις είναι η Επιτροπή Ενστάσεων, η 
οποία συγκροτείται κάθε έτος με απόφαση της Επιτρο-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1997
πής Ερευνών και μπορεί να είναι ενιαία για όλα τα έργα. 
Η Επιτροπή Ενστάσεων αποτελείται από 3 τακτικά και 3 
αναπληρωματικά μέλη, προερχόμενα από το προσωπικό 
του Πανεπιστημίου, όπως Δ.Ε.Π., Ε.Ε.Π., Ε.ΔΙ.Π., Ε.Τ.Ε.Π. και 
διοικητικό και συγκροτείται κάθε έτος με απόφαση της 
Επιτροπής Ερευνών. Το ένα τακτικό μέλος είναι υποχρεω-
τικά μέλος Δ.Ε.Π.. Δεν επιτρέπεται τα μέλη της Επιτροπής 
Ενστάσεων να έχουν σχέσεις συγγένειας έως γ΄ βαθμού 
εξ αίματος ή αγχιστείας με οποιονδήποτε υποψήφιο, 
στ. το προσωπικό που ασκεί ακαδημαϊκό και ερευνη-
τικό έργο, του οποίου η συμμετοχή του στο έργο είναι 
ουσιώδης για την εκτέλεσή του και το οποίο αξιολογείται 
στο πλαίσιο της διαδικασίας επιλογής για τη χρηματοδό-
τηση του έργου, συμμετέχει στο έργο χωρίς άλλη διαδι-
κασία επιλογής. Εφόσον ο φορέας χρηματοδότησης δεν 
προβλέπει διαδικασία αξιολόγησης του προσωπικού που 
ασκεί ακαδημαϊκό και ερευνητικό έργο, η επιλογή του εν 
λόγω προσωπικού πραγματοποιείται από την Επιτροπή 
Ερευνών είτε ύστερα από εισήγηση του Επιστημονικού 
Υπευθύνου είτε ύστερα από πρόσκληση και αξιολόγηση 
κατά την ανωτέρω διαδικασία.
4. Στις περιπτώσεις απασχόλησης προσωπικού με σύμ-
βαση εργασίας ιδιωτικού δικαίου ορισμένου χρόνου ή 
έργου καταβάλλονται σε βάρος του προϋπολογισμού 
του έργου και οι κάθε φύσης εργοδοτικές εισφορές που 
προβλέπονται από την ισχύουσα νομοθεσία.
5. Οι πάσης φύσεως αποδοχές των αμειβόμενων από 
τον Ε.Λ.Κ.Ε. καταβάλλονται μέσω της Ενιαίας Αρχής Πλη-
ρωμής.
Άρθρο 65
Μετακινήσεις προσωπικού 
στο εσωτερικό και εξωτερικό
1. Οι μετακινήσεις των μελών της ομάδας εκτέλεσης 
του έργου στο εσωτερικό και το εξωτερικό, ανεξάρτητα 
από τη συμβατική σχέση απασχόλησης, που είναι απα-
ραίτητες για την εκτέλεση κάθε έργου, πραγματοποιού-
νται μέσα στα όρια του προϋπολογισμού που έχει εγκρί-
νει ο Ε.Λ.Κ.Ε., κατόπιν άδειας του αρμόδιου οργάνου ή 
προϊσταμένου, στην περίπτωση που δεν είναι ο ίδιος και 
επιστημονικός υπεύθυνος του συγκεκριμένου έργου. 
Στους μετακινούμενους καταβάλλονται σε βάρος του 
εγκεκριμένου προϋπολογισμού του έργου οι δαπάνες 
μετακίνησης, σύμφωνα με τις διατάξεις της υποπαρα-
γράφου Δ9 της παρ. Δ΄ της παρ. 1 του άρθρου 2 του 
ν. 4336/2015 (Α΄ 94). 
2. Οι μετακινήσεις εκτός έδρας του πάσης φύσεως προ-
σωπικού που απασχολείται για τις ανάγκες προγραμμά-
των ή έργων που χρηματοδοτούνται αποκλειστικά από 
την Ε.Ε. ή από διεθνείς οργανισμούς ή ιδιωτικά κονδύλια 
ή ίδιους πόρους δεν εμπίπτουν στο πεδίο εφαρμογής του 
ν. 4336/2015. Οι εν λόγω μετακινήσεις (δαπάνες ταξιδιού, 
δαπάνες διαμονής, ημερήσια εκτός έδρας αποζημίωση 
και χιλιομετρική αποζημίωση) καθορίζονται στον Οδηγό 
Διαχείρισης και Χρηματοδότησης του Ε.Λ.Κ.Ε.. Οι ημέρες 
εκτός έδρας των μετακινουμένων για τις ανάγκες εγκε-
κριμένου έργου δεν υπολογίζονται για τη συμπλήρωση 
του ανώτατου επιτρεπόμενου ορίου ημερών μετακίνη-
σης εκτός έδρας που τυχόν ισχύει για το προσωπικό των 
Α.Ε.Ι.. 
Άρθρο 66
Προμήθειες, υπηρεσίες, μισθώσεις
1. Η σύναψη δημοσίων συμβάσεων προμηθειών και 
υπηρεσιών πραγματοποιείται σύμφωνα με τις διατάξεις 
του ν. 4412/2016, αυτοτελώς ανά έργο και ανά κατηγορία 
δαπάνης του εγκεκριμένου προϋπολογισμού τηρουμέ-
νων των διατάξεων του άρθρου 6 του ν. 4412/2016 ως 
προς τη μέθοδο υπολογισμού της εκτιμώμενης αξίας 
της σύμβασης. 
2. Οι απαιτούμενες πράξεις αναρτώνται στο δικτυακό 
τόπο του Κεντρικού Ηλεκτρονικού Μητρώου Δημοσίων 
Συμβάσεων (ΚΗΜΔΗΣ) σύμφωνα με τα οριζόμενα στο 
ν. 4412/2016. Συγκεκριμένα:
α. Πρωτογενές αίτημα συνιστά το αίτημα αποδοχής 
διαχείρισης προγράμματος/έργου ανά κατηγορία δα-
πάνης προϋπολογισμού.
β. Τα εγκεκριμένα αιτήματα εκτέλεσης δαπανών κατα-
χωρούνται αμέσως μετά την έγκριση - αποδοχή διαχείρι-
σης από την Επιτροπή Ερευνών και τη σχετική ανάληψη 
(ανά κατηγορία) των δαπανών του προϋπολογισμού.
γ. Αποφάσεις απευθείας ανάθεσης καταχωρούνται στο 
ΚΗΜΔΗΣ για αξία μεγαλύτερη ή ίση του ποσού των χι-
λίων (1.000,00) ευρώ μη συμπεριλαμβανομένου Φ.Π.Α., 
ανά δαπάνη και ανεξαρτήτως του προϋπολογισμού της 
οικείας κατηγορίας. Για δαπάνη κατώτερη του ως άνω 
ποσού απαιτείται απόφαση (εντολή πληρωμής) από τον 
Επιστημονικό Υπεύθυνο.
3. Οι μισθώσεις ακινήτων, μεταφορικών μέσων και ερ-
γαστηριακού ή συμβατικού εξοπλισμού που είναι ανα-
γκαίες για την εκτέλεση των χρηματοδοτούμενων έργων, 
πραγματοποιούνται με τον ακόλουθο τρόπο:
α. Μισθώσεις που για καθεμία το συνολικό ετήσιο 
μίσθωμα δεν υπερβαίνει τα είκοσι χιλιάδες (20.000,00) 
ευρώ γίνονται απευθείας χωρίς διαγωνισμό ή λήψη προ-
σφορών, ύστερα από εκτίμηση των τιμών που προσφέ-
ρει η αγορά.
β. Μισθώσεις που για καθεμία το συνολικό ετήσιο μί-
σθωμα υπερβαίνει τα είκοσι χιλιάδες (20.000,00) ευρώ 
γίνονται  με  μειοδοτικό  διαγωνισμό,  σύμφωνα  με  το 
π.δ. 715/1979.
Άρθρο 67
Τακτικός, έκτακτος και κατασταλτικός 
οικονομικός έλεγχος
1. Ο τακτικός έλεγχος της οικονομικής διαχείρισης του 
Ε.Λ.Κ.Ε., καθώς και ο έλεγχος των χρηματοοικονομικών 
καταστάσεων, σύμφωνα με τα ΕΛΠ, πραγματοποιούνται 
με απόφαση της Συγκλήτου κάθε χρόνο από ορκωτό 
ελεγκτή. Οι δαπάνες του ελέγχου βαρύνουν τον Ε.Λ.Κ.Ε..
2. Ο έλεγχος ενεργείται με βάση τα προβλεπόμενα από 
τα ΕΛΠ παραστατικά, καθώς και τυχόν σχετικές αποφά-
σεις της Συγκλήτου και της Επιτροπής του Ε.Λ.Κ.Ε., τα 
οποία τηρούνται για κάθε πραγματοποιούμενη δαπάνη 
και χωριστά για κάθε εκτελούμενο έργο.
3. Το διαχειριστικό έτος του Ε.Λ.Κ.Ε. συμπίπτει με το 
οικονομικό έτος.
4. Οι ορκωτοί ελεγκτές που ασκούν τον τακτικό έλεγχο 
οικονομικής διαχείρισης του Ε.Λ.Κ.Ε. συντάσσουν έκθεση 
για τη διαχείριση και τον απολογισμό του διαχειριστι-
1998
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
κού έτους που έληξε σύμφωνα με τα ΕΛΠ. Οι εκθέσεις 
υποβάλλονται  στον  Υπουργό  Παιδείας,  Έρευνας  και 
Θρησκευμάτων, τον Υπουργό Οικονομικών, στη Γενική 
Διεύθυνση Δημοσιονομικών Ελέγχων του Υπουργείου 
Οικονομικών, το Ελεγκτικό Συνέδριο, τη Σύγκλητο του 
Α.Ε.Ι. και την Επιτροπή Ερευνών του οικείου Ε.Λ.Κ.Ε..
5. Είναι δυνατή η διενέργεια έκτακτων ελέγχων από τη 
Γενική Διεύθυνση Δημοσιονομικών Ελέγχων του Υπουρ-
γείου Οικονομικών.
Άρθρο 68
Οδηγός Χρηματοδότησης και Διαχείρισης
1. Με απόφαση της Συγκλήτου ύστερα από εισήγηση 
της Επιτροπής Ερευνών του Ε.Λ.Κ.Ε., εγκρίνεται ο Οδη-
γός Χρηματοδότησης και Διαχείρισης των Ε.Λ.Κ.Ε. του 
οικείου Α.Ε.Ι.. 
2. Στον Οδηγό εξειδικεύονται, στο πλαίσιο κείμενων 
διατάξεων:
α. τα όργανα και οι διαδικασίες για την αξιολόγηση, 
επιλογή, χρηματοδότηση και διαχείριση των δραστηρι-
οτήτων του Ε.Λ.Κ.Ε.,
β. ο τρόπος και η διαδικασία ελέγχου του Ε.Λ.Κ.Ε. από 
τη Σύγκλητο του οικείου Α.Ε.Ι., 
γ. οι ειδικότερες διαδικασίες οικονομικής διαχείρισης 
των έργων,
δ. οι αρμοδιότητες και οι υποχρεώσεις των Επιστημο-
νικών Υπευθύνων και λοιπού προσωπικού, 
ε. οι διαδικασίες και κάθε ειδικό ζήτημα σχετικά με 
την απασχόληση, τις αμοιβές και τις μετακινήσεις των 
απασχολούμενων στα έργα του Ε.Λ.Κ.Ε.,
στ. οι όροι και η διαδικασία χορήγησης ταμειακών δι-
αχειριστικών διευκολύνσεων των έργων,
ζ. ο Κανονισμός χορήγησης υποτροφιών, 
η. οι τρόποι διάχυσης και αξιοποίησης των αποτελε-
σμάτων των ερευνών και των άλλων δραστηριοτήτων 
που χρηματοδοτούνται μέσω του Ε.Λ.Κ.Ε., 
θ. η διαχείριση και προστασία των δικαιωμάτων δια-
νοητικής (πνευματικής και βιομηχανικής) ιδιοκτησίας,
ι. η συμμετοχή του Α.Ε.Ι. σε εταιρείες έντασης γνώσης 
(spin off),
ια. θέματα ηθικής και δεοντολογίας της έρευνας, 
ιβ. οι λεπτομέρειες διάθεσης και χρήσης των παγίων 
των έργων/προγραμμάτων του Ε.Λ.Κ.Ε.,
ιγ. κάθε άλλο θέμα σχετικό με την εύρυθμη λειτουργία 
των Ε.Λ.Κ.Ε. και των ερευνητικών και λοιπών έργων και 
προγραμμάτων που αυτοί υλοποιούν.
ΜΕΡΟΣ ΔΕΥΤΕΡΟ
ΛΟΙΠΑ ΘΕΜΑΤΑ ΑΡΜΟΔΙΟΤΗΤΑΣ 
ΤΟΥ ΥΠΟΥΡΓΕΙΟΥ ΠΑΙΔΕΙΑΣ, ΕΡΕΥΝΑΣ 
ΚΑΙ ΘΡΗΣΚΕΥΜΑΤΩΝ ΚΑΙ ΑΛΛΕΣ ΔΙΑΤΑΞΕΙΣ
Άρθρο 69
Ρυθμίσεις για την έρευνα
1. Μέλη Δ.Ε.Π. Α.Ε.Ι. μπορούν να ενταχθούν στην κα-
τηγορία της μερικής απασχόλησης και πριν τη συμπλή-
ρωση τριετούς πραγματικής άσκησης καθηκόντων στη 
βαθμίδα του πρώτου διορισμού τους, εφόσον, κατά τη 
διάρκεια ισχύος του άρθρου 83 του ν. 4310/2014 είχαν 
θέσει υποψηφιότητα για θέση Διευθυντή σε ερευνητικό 
φορέα του άρθρου 13Α του ν. 4310/2014 και έχουν εκλε-
γεί στη συγκεκριμένη θέση μετά τις 11.5.2016. 
2. Η παρ. 2 του άρθρου 22Α του ν. 4172/2013 (Α΄ 167) 
αντικαθίσταται ως εξής:
«2. Συγχρόνως με την υποβολή της φορολογικής της 
δήλωσης η επιχείρηση υποβάλλει στη Γενική Γραμμα-
τεία Έρευνας και Τεχνολογίας του Υπουργείου Παιδείας, 
Έρευνας και Θρησκευμάτων τα απαραίτητα δικαιολογη-
τικά για τις δαπάνες έρευνας και τεχνολογίας που πραγ-
ματοποίησε. Ο έλεγχος και η πιστοποίηση των δαπανών 
αυτών διενεργούνται μέσα σε χρονικό διάστημα δέκα 
(10) μηνών. Σε κάθε περίπτωση, το Υπουργείο Παιδεί-
ας, Έρευνας και Θρησκευμάτων ενημερώνει σχετικά 
το Υπουργείο Οικονομικών, σύμφωνα με τη διαδικασία 
που καθορίζεται στην κοινή υπουργική απόφαση της 
παραγράφου 1.».
3. Η παρ. 7 του άρθρου 5 του ν. 4429/2016 (Α΄ 199) 
αντικαθίσταται ως εξής: 
«7. Η διαδικασία αξιολόγησης δεν μπορεί να υπερβαί-
νει τους έξι (6) μήνες. Τα αποτελέσματα της αξιολόγησης 
κοινοποιούνται αμέσως στους υποψηφίους, με εξατο-
μικευμένη  αναφορά  και  τεκμηρίωση  της  απόφασης 
αξιολόγησης.».
4.  Η  περίπτωση  α΄  της  παρ.  2  του  άρθρου  13  του 
ν. 4429/ 2016 αντικαθίσταται ως εξής:
«α. Έως το διορισμό του Διευθυντή του Ιδρύματος και 
το αργότερο έως τις 31.8.2017, ο Υπουργός Παιδείας, 
Έρευνας και Θρησκευμάτων διενεργεί όλες τις απαραί-
τητες πράξεις για τη στέγαση του Ιδρύματος, για την 
πρόσληψη του αναγκαίου προσωπικού, την έκδοση των 
απαραίτητων προκηρύξεων και τη σύναψη συμβάσε-
ων και ασκεί προσωρινώς τις λοιπές αρμοδιότητες των 
οργάνων αυτού που είναι απολύτως αναγκαίες για την 
οργάνωση και έναρξη λειτουργίας του Ιδρύματος. Από το 
διορισμό του Διευθυντή, μεταφέρονται αυτοδικαίως σε 
αυτόν οι προβλεπόμενες με τον παρόντα αρμοδιότητες, 
τις οποίες παύει να ασκεί ο εποπτεύων Υπουργός.».
5. Η παρ. 11 του άρθρου 8 του ν. 4429/2016 αντικα-
θίσταται ως εξής:
«11.α. Με απόφαση του Υπουργού, η οποία δημοσι-
εύεται στην Εφημερίδα της Κυβερνήσεως, συγκροτείται 
Συμβουλευτική Επιτροπή, η οποία είναι ανεξάρτητη από 
τα λοιπά όργανα του Ιδρύματος. Η διάρκεια της θητείας 
των μελών της Συμβουλευτικής Επιτροπής είναι τετρα-
ετής. 
β. Η Συμβουλευτική Επιτροπή απαρτίζεται από έντε-
κα (11) μέλη τα οποία είναι διακεκριμένοι επιστήμονες 
διεθνούς κύρους ή προέρχονται από επιχειρηματικούς 
ή/και παραγωγικούς φορείς της ημεδαπής ή της αλλο-
δαπής. 
γ.  Το  Εθνικό  Συμβούλιο  Έρευνας  και  Καινοτομίας 
(ΕΣΕΚ), τρεις (3) μήνες πριν από τη λήξη της θητείας των 
μελών της Συμβουλευτικής Επιτροπής, καταρτίζει και 
υποβάλλει στον Υπουργό και στο Επιστημονικό Συμβού-
λιο κατάλογο είκοσι δύο (22) προτεινόμενων μελών της 
Συμβουλευτικής Επιτροπής, από τα οποία έξι (6) είναι 
συγχρόνως και μέλη του ΕΣΕΚ. Από τον εν λόγω κατάλο-
γο ο Υπουργός επιλέγει έξι (6) μέλη ενώ πέντε (5) μέλη 
επιλέγονται από το Επιστημονικό Συμβούλιο. Έως τρία 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
1999
(3) από τα έντεκα (11) μέλη της Συμβουλευτικής Επιτρο-
πής μπορεί να είναι συγχρόνως και μέλη του ΕΣΕΚ. 
δ. Η Συμβουλευτική Επιτροπή έχει γνωμοδοτικό χα-
ρακτήρα και είναι αρμόδια να αξιολογεί τη δράση του 
Ιδρύματος και να διατυπώνει γνωμοδοτήσεις και ειση-
γήσεις με σκοπό τη βελτιστοποίηση της λειτουργίας του. 
Η Συμβουλευτική Επιτροπή εξετάζει θέματα ιδιαίτερης 
βαρύτητας ή θέματα που παρουσιάζουν ειδικότερο εν-
διαφέρον σχετικά με τη λειτουργία του Ιδρύματος και 
τη χρηματοδότηση της έρευνας και της καινοτομίας. Η 
εξέταση των θεμάτων γίνεται είτε ύστερα από αίτημα 
του Υπουργού ή του Επιστημονικού Συμβουλίου είτε με 
πρόταση μελών της Συμβουλευτικής Επιτροπής.
ε. Στις συνεδριάσεις του Επιστημονικού Συμβουλίου 
του Ιδρύματος δικαιούνται να παρίστανται έως τρία (3) 
μέλη της Συμβουλευτικής Επιτροπής. Τα μέλη αυτά ορί-
ζονται στην απόφαση συγκρότησης της Συμβουλευτι-
κής Επιτροπής. Στις συνεδριάσεις του Επιστημονικού 
Συμβουλίου δικαιούται, επίσης, να παρίσταται εκπρόσω-
πος της Γενικής Γραμματείας Έρευνας και Τεχνολογίας, ο 
οποίος ορίζεται από τον εποπτεύοντα Υπουργό.
στ. Με απόφαση του Επιστημονικού Συμβουλίου ή και 
της Συμβουλευτικής Επιτροπής είναι δυνατόν να προ-
σκαλούνται στις συνεδριάσεις της τελευταίας διακεκρι-
μένοι επιστήμονες της ημεδαπής ή της αλλοδαπής.».
6. Στην παρ. 3 του άρθρου 29 του ν. 4310/2014 (Α΄ 258) 
προστίθεται περίπτωση ζ΄, ως εξής:
«ζ) Ειδικά, για τα Ερευνητικά Κέντρα της Ακαδημίας 
Αθηνών, οι επιτροπές κρίσης είναι επταμελείς (7μελείς) 
και αποτελούνται από τον Διευθυντή και έναν ερευνητή 
του οικείου Κέντρου και από τρία (3) εξωτερικά μέλη. 
Ο ερευνητής της Ακαδημίας Αθηνών και τα εξωτερικά 
μέλη, τα οποία προέρχονται από τον εθνικό κατάλογο 
κριτών, επιλέγονται με κλήρωση και κατέχουν βαθμίδα 
ανώτερη ή ίση με τη βαθμίδα της υπό πλήρωση θέσης. 
Τα μέλη της επιτροπής πρέπει να έχουν συναφές γνω-
στικό αντικείμενο. Της επταμελούς επιτροπής κρίσης 
προεδρεύει το αρχαιότερο από τα δύο (2) τακτικά μέλη 
της Ακαδημίας Αθηνών που συμμετέχουν στην επιτρο-
πή. Επίσης, στις επιτροπές κρίσης συμμετέχουν και δύο 
τακτικά μέλη της Ακαδημίας Αθηνών, κάτοχοι διδακτο-
ρικού διπλώματος με συναφές γνωστικό αντικείμενο, 
τα οποία επιλέγει και ορίζει η Σύγκλητος της Ακαδημίας 
Αθηνών. Αν δεν υπάρχουν μέλη της Ακαδημίας Αθηνών 
με συναφές γνωστικό αντικείμενο, η επιτροπή κρίσης συ-
μπληρώνεται από ερευνητές που υπηρετούν στο οικείο 
Κέντρο και τα οποία επιλέγονται ύστερα από κλήρωση. 
Αν οι ερευνητές που υπηρετούν στο Κέντρο δεν αρκούν 
για τη συμπλήρωση του αναγκαίου αριθμού, η επιτρο-
πή κρίσης συμπληρώνεται από εξωτερικούς κριτές, που 
επιλέγονται σύμφωνα με την ανωτέρω διαδικασία. Τα 
καθήκοντα του Δ.Σ. της παραγράφου 4 του άρθρου 29 
των περιπτώσεων β΄ και γ΄ της παραγράφου 12 του άρ-
θρου 18, της παραγράφου 18 του άρθρου 18 και των 
παραγράφων 2 και 5 του άρθρου 28 του ν. 4310/2014 
ασκεί η Σύγκλητος της Ακαδημίας Αθηνών.».
7. Η παρ. 4 του άρθρου 5 του ν. 4429/2016 (Α΄ 199) 
αντικαθίσταται ως εξής:
«4. Με τις προκηρύξεις ή με τους οδηγούς εφαρμο-
γής αυτών, ορίζονται, ιδίως, η φύση και οι στόχοι του 
έργου, της μελέτης ή του προγράμματος, οι δυνητικοί 
δικαιούχοι (κύριοι και συνδικαιούχοι), η διαδικασία και 
τα κριτήρια υποβολής των προτάσεων χρηματοδότησης, 
του προελέγχου και της αξιολόγησής τους, οι οικονομι-
κές δραστηριότητες που ενισχύονται, οι δαπάνες που 
χρηματοδοτούνται, ο τρόπος τελικής επιλογής των προς 
χρηματοδότηση έργων, ο συνολικός προϋπολογισμός, 
η διαδικασία υλοποίησης έργου, της μελέτης ή του προ-
γράμματος, η διαδικασία εξέτασης των προτάσεων, οι 
προϋποθέσεις καταβολής της χρηματοδότησης, οι υπο-
χρεώσεις των δικαιούχων, οι συνέπειες μη τήρησης των 
όρων και προϋποθέσεων της απόφασης χρηματοδότη-
σης. Επίσης, παρέχονται οδηγίες για την υποβολή και τη 
διαδικασία εξέτασης ενστάσεων, καθώς και διευκρινίσεις 
για κάθε άλλο σχετικό θέμα.
8. Η παρ. 6 του άρθρου 5 του ν. 4429/2016 (Α΄ 199) 
αντικαθίσταται ως εξής:
«6. Η αξιολόγηση των προτάσεων των υποψηφίων 
δικαιούχων γίνεται από έναν ή περισσότερους ανεξάρ-
τητους εμπειρογνώμονες ή από επιτροπή (ή επιτροπές) 
εμπειρογνωμόνων ή από ανεξάρτητο/τους εμπειρογνώ-
μονα/νες και επιτροπή/ες εμπειρογνωμόνων, ανάλογα 
με το είδος και το πλήθος των επιστημονικών πεδίων 
που καλύπτει μία δράση ή ένα πρόγραμμα. Οι εν λόγω 
εμπειρογνώμονες, ανεξάρτητοι ή μέλη επιτροπών προ-
έρχονται από το Μητρώο Πιστοποιημένων Αξιολογητών 
του άρθρου 27 του ν. 4310/2014 (Α΄ 258) και διαθέτουν 
τα προσόντα που σχετίζονται με το αντικείμενο του προς 
αξιολόγηση έργου. Τους εμπειρογνώμονες και την επι-
τροπή ορίζει το Επιστημονικό Συμβούλιο. Εάν για ορι-
σμένη αξιολόγηση δεν υπάρχουν οι απαιτούμενοι για τη 
συγκεκριμένη περίπτωση ειδικοί επιστήμονες ή οι υφι-
στάμενοι δεν καλύπτουν τις ανάγκες της συγκεκριμένης 
αξιολόγησης, επιτρέπεται, με απόφαση του Επιστημονι-
κού Συμβουλίου, να ορίζονται ως μέλη ειδικοί επιστή-
μονες της ημεδαπής ή αλλοδαπής που δεν περιλαμβά-
νονται στο Μητρώο Πιστοποιημένων Αξιολογητών. Για 
την αμοιβή των εμπειρογνωμόνων και των μελών των 
επιτροπών της παρούσας παραγράφου εφαρμόζονται 
οι διατάξεις της παρ. 10 του άρθρου 5 του ν. 4429/2015. 
Για τις δαπάνες των μετακινήσεών τους, εκτός έδρας, 
ισχύουν τα οριζόμενα στην υποπαράγραφο Δ9 της παρ. 
Δ΄ του άρθρου 2 του ν. 4336/2015. Οι πράξεις που αφο-
ρούν την επιλογή, τον ορισμό, τις μετακινήσεις εκτός 
έδρας και τις αμοιβές των εμπειρογνωμόνων και των 
μελών των επιτροπών δημοσιεύονται και αναρτώνται 
στο Πρόγραμμα Διαύγεια αμέσως μετά τη διεξαγωγή 
και ολοκλήρωση των αξιολογήσεων. Η ισχύς της παρα-
γράφου αρχίζει από 1.1.2017.».
9. H παρ. 8 του άρθρου 24 του ν. 4310/2014 (Α΄ 258), 
όπως ισχύει, αντικαθίσταται ως εξής:
«8. Η αξιολόγηση των προτάσεων των υποψηφίων για 
χρηματοδότηση φορέων γίνεται από έναν ή περισσότε-
ρους ανεξάρτητους εμπειρογνώμονες ή από επιτροπή 
(ή επιτροπές) εμπειρογνωμόνων ή από ανεξάρτητο/τους 
εμπειρογνώμονα/νες και επιτροπή/πες εμπειρογνωμό-
νων, ανάλογα με την πολυπλοκότητα και το πλήθος των 
επιστημονικών πεδίων, που καλύπτει μία δράση ή ένα 
πρόγραμμα. Οι εν λόγω εμπειρογνώμονες, ανεξάρτητοι ή 
2000
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
«6. Το ανωτέρω ερευνητικό προσωπικό, εφόσον δεν 
συντρέχουν λόγοι παρουσίας του εκτός του ερευνητι-
κού κέντρου στο πλαίσιο ερευνητικής δραστηριότητας, 
οφείλει να παρέχει τις πάσης φύσεως υπηρεσίες του 
(ερευνητικές, επιστημονικές, τεχνικές, διοικητικές) για 
την υποστήριξη του ερευνητικού έργου του ερευνητικού 
κέντρου ή του ινστιτούτου και να συνεργάζεται γι’ αυτό 
το σκοπό με το υπόλοιπο προσωπικό, παρευρισκόμενο 
στους χώρους του ερευνητικού κέντρου κατ’ ελάχιστον 
είκοσι (20) ώρες εβδομαδιαίως, οι οποίες κατανέμονται 
σε τουλάχιστον τέσσερις (4) εργάσιμες ημέρες.».
12. Η παρ. 2 του άρθρου 25 του ν. 4386/2016 αντικα-
μέλη επιτροπών, προέρχονται από το Μητρώο Πιστοποι-
ημένων Αξιολογητών του άρθρου 27 του ν. 4310/2014, 
όπως ισχύει, και διαθέτουν τα προσόντα που προβλέπο-
νται στις διατάξεις αυτές και τα οποία σχετίζονται με το 
αντικείμενο του προς αξιολόγηση έργου. Ο ορισμός των 
ανεξάρτητων εμπειρογνωμόνων και των μελών της κάθε 
επιτροπής γίνεται με απόφαση του Γενικού Γραμματέα 
Έρευνας και Τεχνολογίας. Εάν για ορισμένη αξιολόγη-
ση δεν υπάρχουν οι απαιτούμενοι για τη συγκεκριμένη 
περίπτωση ειδικοί επιστήμονες ή οι υφιστάμενοι δεν 
καλύπτουν τις ανάγκες της συγκεκριμένης αξιολόγη-
σης επιτρέπεται, με απόφαση του Γενικού Γραμματέα 
Έρευνας και Τεχνολογίας, να ορίζονται ως μέλη ειδικοί 
επιστήμονες της ημεδαπής ή αλλοδαπής που δεν πε-
ριλαμβάνονται στο Μητρώο Πιστοποιημένων Αξιολο-
γητών. Η αμοιβή των ανεξάρτητων εμπειρογνωμόνων 
και των μελών της επιτροπής καθορίζεται με βάση τις 
κείμενες διατάξεις. Στην επιτροπή μπορεί να συμμετέχει 
και εκπρόσωπος του Συνδέσμου Επιχειρήσεων και Βιο-
μηχανιών ή της Ένωσης Εμπορικών και Βιομηχανικών 
Επιμελητηρίων, χωρίς ψήφο. Για την αντιμετώπιση εξει-
δικευμένων θεμάτων η επιτροπή μπορεί να χρησιμοποιεί 
εμπειρογνώμονες, οι οποίοι συντάσσουν σχετική ειδική 
έκθεση αξιολόγησης και καλούμενοι από την επιτρο-
πή μπορούν να συμμετέχουν σε αυτή χωρίς ψήφο. Οι 
ανεξάρτητοι εμπειρογνώμονες και τα μέλη επιτροπών 
εμπειρογνωμόνων και ενστάσεων των παραγράφων 8 
και 9 του παρόντος άρθρου που ορίζονται με την ως 
άνω απόφαση του Γενικού Γραμματέα Έρευνας και Τε-
χνολογίας, καθώς και όσοι εμπειρογνώμονες από το Μη-
τρώο Πιστοποιημένων Αξιολογητών του άρθρου 27 του 
ν. 4310/2014 συμμετέχουν σε αξιολογήσεις προτάσεων 
έργων ΕΤΑΚ στο πλαίσιο προκηρύξεων που εκδίδονται 
δυνάμει του ν. 4314/2014 από αρμόδιο φορέα διαχείρι-
σης, καλύπτονται από απόρρητο και τα στοιχεία τους δεν 
δημοσιεύονται με κανένα τρόπο πριν την ολοκλήρωση 
της αξιολόγησης κατά παρέκκλιση κάθε άλλης διάταξης, 
ανεξάρτητα αν προβλέπεται σε αυτούς η καταβολή αμοι-
βής ή όχι για την καθ’ οιονδήποτε τρόπο συμμετοχή τους 
στις διαδικασίες αξιολόγησης και ενστάσεων. 
Οι  πράξεις  που  αφορούν  την  επιλογή,  τον  ορισμό 
και τις αμοιβές των εμπειρογνωμόνων και των μελών 
των επιτροπών εμπειρογνωμόνων και των επιτροπών 
ενστάσεων  των  παραγράφων  8  και  9  του  παρόντος 
άρθρου, σύμφωνα με τις διατάξεις του άρθρου 21 του 
ν. 4354/2015, καθώς και οι αντίστοιχες που εκδίδονται 
στο πλαίσιο προκηρύξεων έργων Έρευνας, Τεχνολογικής 
Ανάπτυξης και Καινοτομίας δυνάμει του ν. 4314/2014 
από αρμόδιο φορέα διαχείρισης, αναρτώνται στη ΔΙΑΥ-
ΓΕΙΑ μετά τη διεξαγωγή και ολοκλήρωση των αξιολογή-
σεων. Η ισχύς της παραγράφου αρχίζει από 1.1.2017.».
10. Το «Ινστιτούτο Έρευνας και Τεχνολογίας Θεσσαλίας 
(ΙΕΤΕΘ)», που εντάχθηκε στο Εθνικό Κέντρο Έρευνας και 
Τεχνολογικής Ανάπτυξης με το άρθρο 7 του ν. 4109/2013 
και προβλέπεται στην περίπτωση ε΄ της παρ. 4 της πε-
ρίπτωσης Α΄ του άρθρου 13Α του ν. 4310/2014 μετονο-
μάζεται σε «Ινστιτούτο Βιο-οικονομίας και Αγρο-Τεχνο-
λογίας (IBΟ)».
11. Η παρ. 6 του άρθρου 18 του ν. 4310/2014 (A΄ 258) 
αντικαθίσταται ως εξής:
θίσταται ως εξής:
«2. Η προθεσμία των έξι (6) μηνών της παρ. 1 του 
άρθρου  47  του  ν.  4310/2014  παρατείνεται  έως  τις 
31.12.2017.».
13.α. Στην παρ. 3 του άρθρου 123 του ν. 4472/2017 
(Α΄ 74) υπάγονται και οι Ειδικοί Λειτουργικοί Επιστήμονες 
της Ελληνικής Επιτροπής Ατομικής Ενέργειας (Ε.Ε.Α.Ε.). 
Στο πρώτο εδάφιο της περίπτωσης Δ΄ της παραγράφου 
1 του άρθρου 135 του ιδίου νόμου υπάγεται και ο Πρό-
εδρος της Ε.Ε.Α.Ε..
β. Η ισχύς των διατάξεων της παρούσας παραγράφου 
αρχίζει από την ημερομηνία έναρξης ισχύος που ορίζεται 
στο άρθρο 162 του ν. 4472/2017.
14. Στο τέλος της περίπτωσης 3 του άρθρου 123 του 
ν. 4472/2017 (Α΄ 74) προστίθενται οι λέξεις «, καθώς και 
οι Ειδικοί Λειτουργικοί Επιστήμονες της Ελληνικής Επι-
τροπής Ατομικής Ενέργειας (Ε.Ε.Α.Ε.)». Η εν λόγω διάταξη 
ισχύει από 1.1.2017.
15. Οι αρμοδιότητες των παραγράφων 4 και 5 του άρ-
θρου 24 του ν. 4270/2014, όσον αφορά την Ελληνική 
Επιτροπή Ατομικής Ενέργειας (Ε.Ε.Α.Ε.), ασκούνται από 
τον προϊστάμενο της οικείας οικονομικής υπηρεσίας. 
Έως την έναρξη λειτουργίας της οικονομικής υπηρεσί-
ας σύμφωνα με τον Οργανισμό της Ε.Ε.Α.Ε., οι εν λόγω 
αρμοδιότητες, όσον αφορά τα οικονομικά θέματα του 
Κρατικού Προϋπολογισμού, ασκούνται από τη Γενική 
Διεύθυνση Οικονομικών Υπηρεσιών του Υπουργείου 
Παιδείας, Έρευνας και Θρησκευμάτων. 
16. Η παρ. 3 του άρθρου 135 του ν. 4472/2017 (Α΄ 74) 
αντικαθίσταται ως εξής:
«3. Από την έναρξη ισχύος του παρόντος και εφεξής, 
πέραν των παροχών και αποζημιώσεων του άρθρου αυ-
τού δεν δικαιολογείται η χορήγηση άλλων μισθολογικών 
παροχών, με οποιαδήποτε ονομασία, πλην της αμοιβής 
από συγγραφικά δικαιώματα, από δικαιώματα διανοη-
τικής ιδιοκτησίας και από παροχή εκπαιδευτικού έργου, 
από συμμετοχή σε επιτροπές ή επιστημονικά ή διοικη-
τικά συμβούλια του δημόσιου και ιδιωτικού τομέα ή σε 
Διοικούσες Επιτροπές Α.Ε.Ι. και από τη συμμετοχή με 
οποιαδήποτε ιδιότητα σε εταιρείες τεχνολογικής βάσης - 
έντασης γνώσης και πλην της πρόσθετης αμοιβής για 
εκτέλεση χρηματοδοτούμενων ερευνητικών και λοιπών 
προγραμμάτων.».
17. Η παρ. 2 του άρθρου 10 του ν. 4429/2016 (Α΄ 199) 
αντικαθίσταται ως εξής:
«2. Στο Ίδρυμα μπορεί να απασχοληθεί προσωπικό με 
σύμβαση μίσθωσης έργου ή εργασίας ιδιωτικού δικαίου 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2001
ορισμένου χρόνου ή έμμισθης εντολής έως τριετούς δι-
άρκειας, με δυνατότητα ανανέωσης. Το προσωπικό του 
Ιδρύματος προσλαμβάνεται με απόφαση του Διευθυντή 
και έγκριση του Επιστημονικού Συμβουλίου, μετά από 
πρόσκληση εκδήλωσης ενδιαφέροντος που δημοσι-
εύεται στην ιστοσελίδα του Ιδρύματος και αξιολόγηση 
των προσόντων από τριμελή επιτροπή που ορίζεται 
από τον Διευθυντή, σύμφωνα με τον Εσωτερικό Κανο-
νισμό Λειτουργίας. Οι συμβάσεις αυτές συνάπτονται 
κατά παρέκκλιση των διατάξεων του ν. 2190/1994 και 
σύμφωνα με τις διατάξεις της παρ. 23 του άρθρου 2 του 
ν. 2621/1998.».
18.α. Ο Φόρος Προστιθέμενης Αξίας (Φ.Π.Α.) που αντι-
στοιχεί στα ποσά που καταβάλλει το ελληνικό δημόσιο 
από τον κρατικό προϋπολογισμό προς τους, εποπτευό-
μενους τεχνολογικούς φορείς του Υπουργείου Παιδείας, 
Έρευνας και Θρησκευμάτων που έχουν τη μορφή της 
Α.Ε., για την υλοποίηση συγχρηματοδοτούμενων από 
την Ευρωπαϊκή Επιτροπή έργων και προγραμμάτων, δεν 
αναζητείται εφόσον αυτοί δεν έχουν εκπέσει τον ανα-
λογούντα Φ.Π.Α. των αντιστοίχων εισροών τους. Τυχόν 
καταβληθείς φόρος δεν επιστρέφεται.
β. Ο Φ.Π.Α. που επιβαρύνει τις εισροές, κατά το μέρος 
που αυτές αφορούν στα λαμβανόμενα και μη υποκείμε-
να στο φόρο με δικαίωμα έκπτωσης ποσά επιδοτήσεων 
από την Ευρωπαϊκή Επιτροπή και έχει συνυπολογισθεί 
στις επιλέξιμες δαπάνες, αναγνωρίζεται ως εκπιπτόμενη 
δαπάνη για τον υπολογισμό των φορολογητέων αποτε-
λεσμάτων, εφόσον: α) δεν έχει συμψηφισθεί με το φόρο 
εκροών και αντιστοιχεί σε εκπιπτόμενες φορολογικές 
δαπάνες ή β) δεν έχει επιστραφεί στους ανωτέρω επι-
δοτούμενους φορείς υλοποίησης των έργων.
γ. Οι διατάξεις των παραγράφων 1 και 2 εφαρμόζονται 
σε πράξεις που έχουν πραγματοποιηθεί μέχρι 31.12.2016 
και αφορούν στις υποθέσεις που δεν έχουν περαιωθεί 
και εκκρεμούν σε οποιοδήποτε διοικητικό ή δικαστικό 
στάδιο, κατά την έναρξη ισχύος του παρόντος νόμου.
19.α. Είναι δυνατή, με απόφαση του Διοικητικού Συμ-
βουλίου του Ερευνητικού Κέντρου, η οποία εκδίδεται 
ύστερα από εισήγηση του Ε.Σ.Ι. η σύσταση και λειτουργία 
σε Ερευνητικό Κέντρο του άρθρου 13Α του ν. 4310/2014, 
προσωποπαγούς θέσης ερευνητή Γ΄ σε συγκεκριμένο 
γνωστικό αντικείμενο. 
β. Για τη σύσταση της προσωποπαγούς θέσης απαιτεί-
ται να έχει εγκριθεί προηγουμένως χρηματοδότηση από 
το European Research Council (ERC) με επιστημονικό 
υπεύθυνο ερευνητικού προγράμματος τον ερευνητή που 
θα καταλάβει τη θέση αυτή. Το εν λόγω ερευνητικό πρό-
γραμμα θα υλοποιηθεί στο συγκεκριμένο ερευνητικό 
κέντρο. Η εν λόγω χρηματοδότηση από το ERC θα καλύ-
ψει τις κάθε είδους αποδοχές και δαπάνες ερευνητικής 
δραστηριότητας του εν λόγω ερευνητή, καθώς και τις 
κάθε είδους δαπάνες εκ της σύστασης της προσωποπα-
γούς θέσης. Οι αποδοχές του ερευνητή θα ορίζονται με 
τη σύμβαση που θα υπογραφεί με το ERC. 
γ. Η θητεία του ερευνητή είναι αντίστοιχη του χρόνου 
χρηματοδότησης του ερευνητικού προγράμματος από 
το ERC. Κατά τη λήξη της ισχύος του ερευνητικού προ-
γράμματος, η προσωποπαγής θέση παύει αυτοδικαίως 
να υφίσταται και το ΔΣ του Ερευνητικού Κέντρου δύνα-
ται, κατόπιν αίτησης του ερευνητή να προκηρύξει την 
πλήρωση θέσης στη βαθμίδα ερευνητή Γ΄, σύμφωνα με 
τις ισχύουσες διατάξεις.
δ. Κατά το χρόνο παραμονής του ερευνητή στην προ-
σωποπαγή θέση, ο τελευταίος έχει όλα τα δικαιώματα και 
τις υποχρεώσεις με τους ερευνητές Γ΄ του ερευνητικού 
κέντρου. 
ε. Οι ειδικότεροι όροι και προϋποθέσεις για τη σύστα-
ση, τη λειτουργία και την πλήρωση της ως άνω θέσης 
καθορίζονται στον Εσωτερικό Κανονισμό του Ερευνη-
τικού Κέντρου. 
20. Η παρ. 11 του άρθρου 8 του ν. 4310/2014 αντικα-
θίσταται ως εξής:
«11. Η συνεργασία με την Ευρωπαϊκή Ένωση και Διε-
θνείς Οργανισμούς σε θέματα ΕΤΑΚ και η εκπροσώπηση 
της χώρας σε αυτούς.».
21.  Οι  διατάξεις  της  παρ.  8  του  άρθρου  24  του 
ν. 4386/2016 (Α΄ 83) ισχύουν από 1.1.2017.
Άρθρο 70
Θέματα πρωτοβάθμιας 
και δευτεροβάθμιας εκπαίδευσης
1. Στην περίπτωση α΄ της παρ. 3 του άρθρου 2 του 
ν. 3966/2011 (Α΄ 118) επέρχονται οι εξής τροποποιήσεις:
α) Στο τέλος της υποπερίπτωση εε΄ ο σύνδεσμος «και» 
αντικαθίσταται από κόμμα («,»).
β) Στο τέλος της υποπερίπτωση στστ΄ η τελεία («.») 
αντικαθίσταται από το σύνδεσμο «και».
γ) Ύστερα από την περίπτωση στστ΄ προστίθεται πε-
ρίπτωση ζζ΄ ως εξής: 
«ζζ) τη χορήγηση άδειας για τη διεξαγωγή έρευνας 
σε σχολικές μονάδες. Για έρευνα που διεξάγεται από 
μέλος του προσωπικού ή φοιτητή Α.Ε.Ι. δεν απαιτείται η 
εισήγηση ή γνώμη του Ι.Ε.Π. εφόσον το σχετικό αίτημα 
συνοδεύεται από εισήγηση της Επιτροπής Δεοντολογίας 
του οικείου Α.Ε.Ι. ή του Διοικητικού Συμβουλίου του Τμή-
ματος, εφόσον πρόκειται για Παιδαγωγικό Τμήμα κατά 
την έννοια της περίπτωσης γ΄ της παρ. 3 του άρθρου 2 
του ν. 3848/2010 (Α΄ 71)». 
2. α) Οι μουσουλμάνοι μαθητές της πρωτοβάθμιας και 
δευτεροβάθμιας εκπαίδευσης επιτρέπεται να απουσιά-
ζουν από τα μαθήματα κατά τις εξής κινητές μουσουλ-
μανικές γιορτές: α) Εΐντ αλ-Φιτρ (Σεκέρ Μπαϊράμ), β) Εΐντ 
Αλ-Αντχά (Κουρμπάν Μπαϊράμ), καθώς και την επόμενη 
ημέρα αυτών.
β) Η υποπερίπτωση γ΄ της περίπτωσης ε΄ της παρ. 1 
του άρθρου 21 του π.δ. 104/1979 (Α΄ 23) αντικαθίσταται 
ως εξής: 
«γ) του μουσουλμανικού θρησκεύματος κατά τις ημέ-
ρες των εορτών Εΐντ αλ-Φιτρ (Σεκέρ Μπαϊράμ) και Εΐντ 
Αλ-Αντχά (Κουρμπάν Μπαϊράμ), καθώς και την επόμενη 
ημέρα αυτών».
γ) Η παρ. 6 του άρθρου 2 του π.δ. 294/1979 (Α΄ 87) 
αντικαθίσταται ως εξής:
«6. Οι μαθητές της μουσουλμανικής θρησκείας επι-
τρέπεται να απουσιάζουν από τα μαθήματα και κατά 
τις εξής μουσουλμανικές εορτές: α) Εΐντ αλ-Φιτρ (Σεκέρ 
Μπαϊράμ), β) Εΐντ Αλ-Αντχά (Κουρμπάν Μπαϊράμ), καθώς 
και την επόμενη ημέρα αυτών.».
2002
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
3. Στην περίπτωση ι΄ της παρ. 2 του άρθρου 13 του 
ν. 3848/2010 (Α΄ 71) καταργούνται τα τέσσερα τελευταία 
εδάφια, τα οποία προστέθηκαν με την παρ. 1 του άρθρου 
198 του ν. 4001/2011 (Α΄ 179).
4. Μετά την επιλογή τους σύμφωνα με τα άρθρα 10 έως 
23 του ν. 3848/2010 (Α΄ 71), οι υπεύθυνοι τομέων Εργα-
στηριακών Κέντρων (Ε.Κ.) μπορούν να συμπληρώνουν 
έως το 25% του υποχρεωτικού διδακτικού τους ωραρίου 
στη διδασκαλία του θεωρητικού μέρους των μικτών μα-
θημάτων, τα οποία έχουν θεωρητικό και εργαστηριακό 
μέρος, στο ΕΠΑ.Λ., εφόσον: α) το Ε.Κ. και το ΕΠΑ.Λ. λει-
τουργούν στο ίδιο σχολικό συγκρότημα, β) καλύπτονται 
οι διδακτικές ανάγκες στο Ε.Κ. και γ) η διδασκαλία του 
μαθήματος πραγματοποιείται μέσα στο ωράριο που έχει 
ο υπεύθυνος τομέα στο Ε.Κ.. Η ανωτέρω ανάθεση του 
θεωρητικού μέρους των μικτών μαθημάτων γίνεται από 
το Π.Υ.Σ.Δ.Ε. ύστερα από γνώμη των συλλόγων διδασκό-
ντων του ΕΠΑ.Λ. και του Ε.Κ..
5. Χορηγείται αναρρωτική άδεια στους αναπληρωτές 
εκπαιδευτικούς  πρωτοβάθμιας  και  δευτεροβάθμιας 
εκπαίδευσης που πάσχουν από δυσίατα νοσήματα, δι-
άρκειας δεκαπέντε (15) ημερών επιπλέον της προβλε-
πόμενης από τις ισχύουσες διατάξεις, η οποία είναι αμει-
βόμενη και λαμβάνεται υπόψη ως χρόνος πραγματικής 
διδακτικής υπηρεσίας για όλα τα δικαιώματα. Για την 
εφαρμογή της παρούσας, ως δυσίατα νοσήματα νοού-
νται αυτά της Υ1/Γ.Π./οικ. 16884/12.10.2001 απόφασης 
του Υπουργού Υγείας και Πρόνοιας (Β΄ 1386).
6.  Ύστερα  από  την  παρ.  1.α.  του  άρθρου  17  του 
ν. 3699/2008 (Α΄ 199), όπως η παράγραφος αυτή προ-
στέθηκε με την περίπτωση α΄ της παρ. 5 του άρθρου 
56 το ν. 3966/2011 (Α΄ 118), προστίθεται παράγραφος 
1.β. ως εξής:
«1.β. Μέλη Ε.Ε.Π. που ανήκουν στους κλάδους ΠΕ23 
Ψυχολόγων και ΠΕ30 Κοινωνικών Λειτουργών μπορεί 
να ασκούν καθήκοντα σε συγκεκριμένες σχολικές μο-
νάδες γενικής και επαγγελματικής εκπαίδευσης, εφό-
σον συντρέχουν ιδιαίτερες ανάγκες στήριξης ευάλωτων 
κοινωνικών ομάδων ή κρίνεται απαραίτητη η υλοποί-
ηση προγραμμάτων ψυχοκοινωνικής και συναισθημα-
τικής στήριξης μαθητών. Με απόφαση του Υπουργού 
Παιδείας, Έρευνας και Θρησκευμάτων, που εκδίδεται 
ύστερα από εισήγηση της Γενικής Διεύθυνσης Σπου-
δών Πρωτοβάθμιας και Δευτεροβάθμιας Εκπαίδευσης 
του Υπουργείου Παιδείας, Έρευνας και Θρησκευμάτων, 
καθορίζονται τα καθήκοντα των ανωτέρω μελών Ε.Ε.Π. 
στις σχολικές μονάδες γενικής και επαγγελματικής εκ-
παίδευσης. Με όμοια απόφαση καθορίζονται κατά πε-
ρίπτωση οι σχολικές μονάδες και η χρονική διάρκεια 
της στήριξης, καθώς και ο αριθμός και οι κλάδοι (ΠΕ 23 
ή ΠΕ 30) των απαιτούμενων μελών Ε.Ε.Π. ανά σχολική 
μονάδα. Η άσκηση καθηκόντων των μελών Ε.Ε.Π. σύμ-
φωνα με τα ανωτέρω υλοποιείται: α) με απόφαση του 
οικείου Περιφερειακού Διευθυντή Εκπαίδευσης περί 
επέκτασης της άσκησης καθηκόντων τους σύμφωνα 
με την παράγραφο 1, β) με απόσπαση μόνιμων μελών 
Ε.Ε.Π. ή γ) με πρόσληψη αναπληρωτών μελών Ε.Ε.Π.. Οι 
ανωτέρω παρεμβάσεις στήριξης μπορεί να υλοποιούνται 
στο πλαίσιο προγραμμάτων που χρηματοδοτούνται, εν 
όλω ή εν μέρει, από την Ευρωπαϊκή Ένωση ή άλλους 
διεθνείς οργανισμούς.».
7.α) Το πρώτο εδάφιο της παρ. 7 του άρθρου 26 του 
ν. 4368/2016 αντικαθίσταται ως εξής:
«7. Τα τμήματα δευτεροβάθμιας εκπαίδευσης που λει-
τουργούν στο πλαίσιο των εγκεκριμένων Οργανισμών 
Θεραπείας  του  άρθρου  51  του  ν.  4139/2013  (Α΄  74) 
μπορεί  να  στελεχώνονται  κατά  την  ακόλουθη  σειρά 
προτεραιότητας: α) από μόνιμους εκπαιδευτικούς με 
τριετή απόσπαση, β) από μονίμους εκπαιδευτικούς ή 
αναπληρωτές εκπαιδευτικούς πλήρους ωραρίου που δεν 
συμπληρώνουν το υποχρεωτικό ωράριο διδασκαλίας 
και μέχρι τη συμπλήρωση του ωραρίου αυτού, γ) από 
μόνιμους εκπαιδευτικούς που παρέχουν υπερωριακή 
απασχόληση και δ) από αναπληρωτές και ωρομισθίους 
εκπαιδευτικούς.». 
β) Στο τέλος του τρίτου εδαφίου της παρ. 7 του άρθρου 
26 του ν. 4368/2016 προστίθενται εδάφια ως εξής:
«Εν συνεχεία, ο οικείος Περιφερειακός Διευθυντής 
Π.Δ.Ε. κυρώνει το σχετικό αξιολογικό πίνακα των υπο-
ψηφίων.
Η απόσπαση διενεργείται με απόφαση του Υπουργού 
Παιδείας, Έρευνας και Θρησκευμάτων που δημοσιεύεται 
στην Εφημερίδα της Κυβερνήσεως. Η απόσπαση μπορεί 
να παύει οποτεδήποτε πριν από τη λήξη των τριών (3) 
ετών για λόγους αναγόμενους στην υπηρεσία ή με αίτη-
ση του εκπαιδευτικού.».
8. Με απόφαση του οικείου Περιφερειακού Διευθυντή 
Εκπαίδευσης επιτρέπεται η διετής απόσπαση για τα σχο-
λικά έτη 2017-2018 και 2018-2019 μόνιμων εκπαιδευτι-
κών που επιλέχθηκαν σύμφωνα με τη διαδικασία του 
άρθρου 26 του ν. 4368/2016 (Α΄ 21) κατά το σχολικό έτος 
2016-2017, για τη στελέχωση των τμημάτων δευτερο-
βάθμιας εκπαίδευσης που λειτουργούν στο πλαίσιο των 
εγκεκριμένων Οργανισμών Θεραπείας του άρθρου 51 
του ν. 4139/2013 (Α΄ 74), σύμφωνα με τις εκπαιδευτικές 
ανάγκες, ύστερα από αίτησή τους. Η αίτηση υποβάλλεται 
εντός αποκλειστικής προθεσμίας τριών (3) μηνών από 
την έναρξη ισχύος του παρόντος νόμου. 
Άρθρο 71
Θέματα ιδιωτικών σχολείων
1. Στο τέλος της παρ. 1 του άρθρου 15 του ν. 682/1977 
(Α΄ 244) προστίθεται εδάφιο ως εξής: 
«Τα ιδιωτικά σχολεία επιτρέπεται, ύστερα από σχετική 
γνωστοποίηση στον οικείο Διευθυντή Εκπαίδευσης, να 
αργούν έως δύο επιπλέον ημέρες ανά έτος, σε ημερομη-
νίες που σχετίζονται με την ιστορία και τη σχολική τους 
παράδοση ή, στην περίπτωση των ξένων σχολείων, που 
αποτελούν επίσημη εθνική ή θρησκευτική εορτή στη 
χώρα προέλευσής τους.».
2. α) Στο άρθρο 16 του ν. 682/1977 προστίθεται πα-
ράγραφος 7 ως εξής:
«7. Στα ιδιωτικά σχολεία μπορούν να εγγράφονται και 
να φοιτούν μαθητές με αναπηρία ή και ειδικές εκπαι-
δευτικές ανάγκες, με τους ίδιους όρους, προϋποθέσεις 
και προσαρμογές που ισχύουν για τα δημόσια σχολεία 
της γενικής πρωτοβάθμιας και δευτεροβάθμιας εκπαί-
δευσης. Απαγορεύεται η άρνηση εγγραφής μαθητών 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2003
εξαιτίας της αναπηρίας ή των ειδικών εκπαιδευτικών 
αναγκών τους.».
β) Στην παρ. 2 του άρθρου 41 του ν. 682/1977 προστί-
θεται περίπτωση κγ΄ ως εξής: 
«κγ. Παράβαση των διατάξεων της παράγραφο 7 του 
άρθρου 16 του παρόντος.».
3. Η ακυρότητα που θεσπίζεται με τις διατάξεις της 
παρ. 9 του άρθρου 30 του ν. 682/1977 (Α΄ 244), όπως 
το άρθρο αυτό προστέθηκε με την παρ. 1 του άρθρου 
28 του ν. 4415/2016 (Α΄ 159), είναι απόλυτη. Η ισχύς της 
παρούσας παραγράφου αρχίζει από τις 6.9.2016. 
Άρθρο 72
Θέματα ιδιωτικών 
επαγγελματικών εκπαιδευτηρίων
1.α) Στο πρώτο εδάφιο της παρ. 1 του άρθρου 24 του 
ν. 3577/2007 (Α΄ 130), όπως τροποποιήθηκε με την παρ. 5 
του άρθρου 34 του ν. 4415/2016 (Α΄ 159), η φράση «των 
μαθητών» διαγράφεται.
β) Στο τέλος της παρ. 1 του άρθρου 24 του ν. 3577/2007 
(Α΄ 130), όπως τροποποιήθηκε με την παρ. 5 του άρθρου 
34 του ν. 4415/2016 (Α΄ 159), προστίθεται εδάφιο ως 
εξής: 
«Σε περίπτωση μη επιτυχούς ή μη συμμετοχής το κα-
τεχόμενο πτυχίο καθίσταται εξ υπαρχής ανίσχυρο».
2. Η παρ. 2 του άρθρου 24 του ν. 3577/2007 (Α΄ 130) 
αντικαθίσταται ως εξής:
«2.α) Με απόφαση του Υπουργού Παιδείας, Έρευνας και 
Θρησκευμάτων καθορίζονται τα θέματα που έχουν σχέση 
με τον τρόπο, τον τόπο και το χρόνο διεξαγωγής, καθώς 
και με τη διαδικασία των ειδικών πτυχιακών εξετάσεων, 
τα Ιδιωτικά Τεχνικά - Επαγγελματικά Εκπαιδευτήρια της 
παραγράφου 1, η εξεταστέα ύλη για την οποία εκφέρει 
γνώμη το Ινστιτούτο Εκπαιδευτικής Πολιτικής, ο τρόπος 
αξιολόγησης, ο τύπος και το περιεχόμενο του χορηγούμε-
νου τίτλου σπουδών Α΄ και Β΄ κύκλου των Ιδιωτικών Τ.Ε.Ε., 
η καταβολή παραβόλου και η συγκρότηση των αναγκαί-
ων ατομικών και συλλογικών οργάνων που αποδεδειγμέ-
να συμμετέχουν καθ’ οιονδήποτε τρόπο στις διαδικασίες 
οργάνωσης, διεξαγωγής, υποστήριξης, βαθμολόγησης 
και έκδοσης των αποτελεσμάτων των ειδικών πτυχιακών 
εξετάσεων. Τα θέματα των ειδικών πτυχιακών εξετάσε-
ων προκύπτουν αποκλειστικώς από κεντρική επιτροπή 
εξετάσεων που έχει τη συνολική ευθύνη των εξετάσεων. 
β) Με κοινή απόφαση των Υπουργών Οικονομικών και 
Παιδείας, Έρευνας και Θρησκευμάτων συστήνονται τα 
αναγκαία ατομικά και συλλογικά όργανα της περίπτω-
σης α΄ της παρούσας παραγράφου και καθορίζονται οι 
αρμοδιότητες και η αποζημίωση αυτών.
γ) Για τη συμμετοχή στις εξετάσεις καταβάλλεται υπέρ 
του Δημοσίου παράβολο, το ύψος του οποίου καθορί-
ζονται με κοινή απόφαση των Υπουργών Οικονομικών 
και Παιδείας, Έρευνας και Θρησκευμάτων.».
Άρθρο 73
Θέματα ελληνόγλωσσης 
εκπαίδευσης στο εξωτερικό
1. Το δεύτερο εδάφιο της παρ. 3 της περίπτωσης Α΄ 
του άρθρου 4 του ν. 4415/2016 (Α΄ 159) αντικαθίσταται 
ως εξής: 
«Παρεκκλίσεις από τα ωρολόγια προγράμματα, καθώς 
και ως προς τα θέματα του προηγούμενου εδαφίου, ανά-
λογα με τις συνθήκες που επικρατούν στις χώρες υποδο-
χής, επιτρέπονται με απόφαση του Υπουργού Παιδείας, 
Έρευνας και Θρησκευμάτων, η οποία εκδίδεται ύστερα 
από εισήγηση του οικείου φορέα και γνώμη του Ινστι-
τούτου Εκπαιδευτικής Πολιτικής (Ι.Ε.Π.).».
2. Στο τέλος της παρ. 1 του άρθρου 14 του ν. 4415/2016 
προστίθεται εδάφιο ως εξής:
«Με απόφαση του Υπουργού Παιδείας, Έρευνας και 
Θρησκευμάτων μπορεί να ορίζονται αναπληρωτές συ-
ντονιστές εκπαίδευσης και κατά παρέκκλιση του προη-
γούμενου εδαφίου». 
3. Στην περίπτωση β΄ της παρ. 3 του άρθρου 16 του 
ν. 4415/2016, ύστερα από το τρίτο εδάφιο προστίθεται 
εδάφιο ως εξής:
 «Σε κάθε περίπτωση, αν η απόσπαση λήγει κατά τη 
διάρκεια του σχολικού έτους στη χώρα υποδοχής, όπως 
αυτή ρυθμίζεται σύμφωνα με την παράγραφο 3 της πε-
ρίπτωσης Α΄ του άρθρου 4, η απόσπαση παρατείνεται 
αυτοδικαίως και διαρκεί μέχρι τη λήξη του ανωτέρω 
σχολικού έτους.».
4. Το πρώτο εδάφιο της παρ. 7 του άρθρου 16 του 
ν. 4415/2016 αντικαθίσταται ως εξής:
«7. Με απόφαση του Υπουργού Παιδείας, Έρευνας και 
Θρησκευμάτων αποσπώνται στα ευρωπαϊκά σχολεία και 
στα σχολεία διεθνών οργανισμών, ύστερα από αίτησή 
τους, δημόσιοι εκπαιδευτικοί πρωτοβάθμιας και δευτε-
ροβάθμιας εκπαίδευσης, με αυξημένα τυπικά και ουσια-
στικά προσόντα, στα οποία περιλαμβάνεται τουλάχιστον 
η άριστη γνώση μίας ξένης γλώσσας, σύμφωνα με τους 
Κανονισμούς που διέπουν τα σχολεία αυτά.».
5. Στο πρώτο εδάφιο της περίπτωσης α΄ της παρ. 10 
του άρθρου 16 του ν. 4415/2016, ύστερα από τη φράση 
«ή είναι διαπιστευμένοι σε αρχή της εξωτερικής υπηρε-
σίας του Υπουργείου Εξωτερικών» προστίθεται η φράση 
«είτε στρατιωτικοί ή μέλη των σωμάτων ασφαλείας, που 
υπηρετούν σε διαπιστευμένη ή μη αρχή του εξωτερι-
κού». 
6. Η περίπτωση γ΄ της παρ. 10 του άρθρου 16 του 
ν. 4415/2016 αντικαθίσταται ως εξής:
«γ. Οι αποσπάσεις εκπαιδευτικών της περίπτωσης α΄ 
διαρκούν για όσο διάστημα εξυπηρετείται η ανάγκη της 
συνυπηρέτησης και δεν ενεργούνται εάν ο εκπαιδευτι-
κός δεν έχει συμπληρώσει δύο έτη πραγματικής υπηρε-
σίας στην εκπαίδευση.».
7. Οι διατάξεις των παραγράφων 3 και 6 εφαρμόζονται 
και για τις αποσπάσεις που βρίσκονται σε ισχύ κατά την 
έναρξη ισχύος του παρόντος.
Άρθρο 74
Θέματα εισαγωγής 
στην τριτοβάθμια εκπαίδευση
1. Στο άρθρο 4 του ν. 4186/2013 (Α΄ 193), όπως τρο-
ποποιήθηκε με το άρθρο 3 του ν. 4327/2015 (Α΄ 50), 
επέρχονται οι εξής τροποποιήσεις: 
α) Το πέμπτο εδάφιο της παραγράφου 2 αντικαθίστα-
ται ως εξής: «Τα Τμήματα των Ιδρυμάτων της παραγρά-
φου 1 κατατάσσονται σε τέσσερα Επιστημονικά Πεδία, 
που ορίζονται ως εξής: 
2004
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
στήμες
Πληροφορική.».
ως εξής:
3ο Επιστημονικό Πεδίο: Επιστήμες Υγείας και Ζωής
4ο  Επιστημονικό  Πεδίο:  Επιστήμες  Οικονομίας  και 
β) Η περίπτωση β΄ της παραγράφου 3 αντικαθίσταται 
1ο Επιστημονικό Πεδίο: Ανθρωπιστικές, Νομικές και 
Κοινωνικές Επιστήμες 
2ο Επιστημονικό Πεδίο: Θετικές και Τεχνολογικές Επι-
«β) Οι μαθητές μπορούν να επιλέξουν έναν ή δύο από 
τους εξής εναλλακτικούς συνδυασμούς μαθημάτων ανά 
Ομάδα Προσανατολισμού, λαμβάνοντας υπόψη και τα 
μαθήματα στα οποία υπάρχουν αυξημένοι συντελεστές 
βαρύτητας. Για την εισαγωγή στα τμήματα κάθε Επιστη-
μονικού Πεδίου θα υπολογίζονται τα μαθήματα και οι 
συντελεστές βαρύτητας τα οποία προβλέπονται στην 
Ομάδα Προσανατολισμού όπου ανήκει ο υποψήφιος 
για το συγκεκριμένο Επιστημονικό Πεδίο.
Ομάδα Προσανατολισμού ΑΝΘΡΩΠΙΣΤΙΚΩΝ ΣΠΟΥ-
ΔΩΝ
αα) Τα κοινά μαθήματα στα οποία εξετάζονται υποχρε-
ωτικά οι μαθητές της Ομάδας Προσανατολισμού Ανθρω-
πιστικών Σπουδών, σε όποιο Επιστημονικό Πεδίο κι αν 
κατευθύνονται, είναι τα εξής τρία (3): τα Αρχαία Ελληνικά 
Ομάδας Προσανατολισμού, η Ιστορία Ομάδας Προσανα-
τολισμού και η Νεοελληνική Γλώσσα (Γενικής Παιδείας).
Αν οι υποψήφιοι εκτός από τα ανωτέρω τρία κοινά 
μαθήματα επιλέξουν να εξεταστούν και στα Λατινικά 
της Ομάδας Προσανατολισμού, έχουν πρόσβαση στο 
1ο Επιστημονικό Πεδίο.
Αν οι υποψήφιοι εκτός από τα ανωτέρω τρία κοινά 
μαθήματα επιλέξουν να εξεταστούν και στη Βιολογία 
Γενικής Παιδείας, έχουν πρόσβαση στο 3ο Επιστημονικό 
Πεδίο.
3ο Ε.Π.: Επιστήμες 
Υγείας και Ζωής
ββ) Οι εναλλακτικοί συνδυασμοί πανελλαδικώς εξε-
ταζόμενων μαθημάτων της Ομάδας Προσανατολισμού 
Ανθρωπιστικών Σπουδών παρουσιάζονται στον παρα-
κάτω πίνακα:
Ομάδα Προσανατολισμού Ανθρωπιστικών Σπουδών
1ο Ε.Π.: Ανθρωπιστικές,
Νομικές και Κοινωνικές 
Επιστήμες
Αρχαία Ελληνικά 
Προσανατολισμού 
Ιστορία 
Προσανατολισμού 
Νεοελληνική Γλώσσα 
Λατινικά 
Προσανατολισμού 
Αρχαία Ελληνικά
Προσανατολισμού
Ιστορία 
Προσανατολισμού
Νεοελληνική Γλώσσα
Βιολογία
Γενικής Παιδείας
Ομάδα Προσανατολισμού ΘΕΤΙΚΩΝ ΣΠΟΥΔΩΝ
αα) Τα κοινά μαθήματα, στα οποία εξετάζονται υπο-
χρεωτικά οι μαθητές της Ομάδας Προσανατολισμού 
Θετικών Σπουδών, σε όποιο Επιστημονικό Πεδίο κι αν 
κατευθύνονται, είναι τα εξής τρία (3): η Φυσική Ομάδας 
Προσανατολισμού, η Χημεία Ομάδας Προσανατολισμού 
και η Νεοελληνική Γλώσσα (Γενικής Παιδείας).
Αν οι υποψήφιοι, εκτός από τα ανωτέρω τρία κοινά 
μαθήματα, επιλέξουν να εξεταστούν στα Μαθηματικά 
Ομάδας Προσανατολισμού, έχουν πρόσβαση στα Τμή-
ματα του 2ου Επιστημονικού Πεδίου.
Αν οι υποψήφιοι εκτός από τα ανωτέρω τρία κοινά μα-
θήματα, επιλέξουν να εξεταστούν στη Βιολογία Ομάδας 
Προσανατολισμού, έχουν πρόσβαση στο 3ο Επιστημο-
νικό Πεδίο.
ββ) Οι εναλλακτικοί συνδυασμοί πανελλαδικώς εξετα-
ζόμενων μαθημάτων της Ομάδας Προσανατολισμού Θε-
τικών Σπουδών παρουσιάζονται στον παρακάτω πίνακα:
Ομάδα Προσανατολισμού Θετικών Σπουδών
2ο Ε.Π.: Θετικές και 
Τεχνολογικές Επιστήμες 
Φυσική 
Προσανατολισμού 
Χημεία 
Προσανατολισμού 
Νεοελληνική Γλώσσα 
Μαθηματικά 
Προσανατολισμού 
Ομάδα Προσανατολισμού
3ο Ε.Π.: Επιστήμες Υγείας
και Ζωής
Φυσική
Προσανατολισμού
Χημεία 
Προσανατολισμού
Νεοελληνική Γλώσσα
Βιολογία
Προσανατολισμού
ΣΠΟΥΔΩΝ ΟΙΚΟΝΟΜΙΑΣ και ΠΛΗΡΟΦΟΡΙΚΗΣ
αα) Τα κοινά μαθήματα, στα οποία εξετάζονται υπο-
χρεωτικά οι μαθητές της Ομάδας Προσανατολισμού 
Σπουδών Οικονομίας και Πληροφορικής, σε όποιο Επι-
στημονικό Πεδίο κι αν κατευθύνονται, είναι τα εξής τρία 
(3): τα Μαθηματικά Ομάδας Προσανατολισμού, η Ανά-
πτυξη Εφαρμογών σε Προγραμματιστικό Περιβάλλον 
(ΑΕΠΠ) και η Νεοελληνική Γλώσσα (Γενικής Παιδείας). 
Αν οι υποψήφιοι, εκτός από τα ανωτέρω τρία κοινά 
μαθήματα επιλέξουν να εξεταστούν και στη Βιολογία 
Γενικής Παιδείας, έχουν πρόσβαση στο 3ο Επιστημονικό 
Πεδίο.
Αν οι υποψήφιοι εκτός από τα ανωτέρω τρία κοινά 
μαθήματα επιλέξουν να εξεταστούν και στις Αρχές Οι-
κονομικής Θεωρίας (ΑΟΘ), έχουν πρόσβαση στο 4ο Επι-
στημονικό Πεδίο.
ββ) Οι εναλλακτικοί συνδυασμοί πανελλαδικώς εξε-
ταζόμενων μαθημάτων της Ομάδας Προσανατολισμού 
Σπουδών Οικονομίας και Πληροφορικής παρουσιάζο-
νται στον παρακάτω πίνακα:
Ομάδα Προσανατολισμού Σπουδών 
Οικονομίας και Πληροφορικής
4ο Ε.Π.: Επιστήμες Οικονομίας
και Πληροφορική
Μαθηματικά 
Προσανατολισμού
Α.Ε.Π.Π. 
Προσανατολισμού
3ο Ε.Π.: Επιστήμες 
Υγείας και Ζωής 
Μαθηματικά 
Προσανατολισμού 
Α.Ε.Π.Π.
Προσανατολισμού 
Νεοελληνική Γλώσσα  Νεοελληνική Γλώσσα
Βιολογία 
Γενικής Παιδείας
Α.Ο.Θ. Προσανατολισμού
»
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2005
2. Η ισχύς της προηγούμενης παραγράφου αρχίζει από 
το διδακτικό έτος 2017-2018.
3.  Οι  παράγραφοι  4  και  5  του  άρθρου  15  του 
ν. 3404/2005 (Α΄ 260), όπως αντικαταστάθηκαν με τις 
περιπτώσεις γ΄ και δ΄ του άρθρου 57 του ν. 4186/2013 
(Α΄ 193), αντικαθίστανται ως εξής: 
«4. Υπέρβαση του ποσοστού των κατατάξεων δεν 
επιτρέπεται. Η επιλογή των υποψηφίων για κατάταξη 
πτυχιούχων γίνεται αποκλειστικά με κατατακτήριες εξε-
τάσεις με θέματα ανάπτυξης σε τρία μαθήματα, όπως 
ειδικότερα ορίζεται στον Εσωτερικό Κανονισμό του οι-
κείου Α.Ε.Ι.. Στην επιλογή των υποψηφίων με εξετάσεις 
πρέπει να διασφαλίζεται η διαφάνεια και το αδιάβλητο 
της διαδικασίας. Δεν επιτρέπεται επιλογή υποψηφίων 
που ισοβαθμούν με τον τελευταίο κατατασσόμενο στο 
Τμήμα υποδοχής ως υπεράριθμων. 
5. Το εξάμηνο κατάταξης πτυχιούχων σε Τμήμα ορί-
ζεται στον Εσωτερικό Κανονισμό του οικείου Α.Ε.Ι. και 
δεν μπορεί να είναι μεγαλύτερο του 7ου εξαμήνου για 
Τμήματα Σχολών εξαετούς φοίτησης ή του 5ου εξαμή-
νου για πενταετή ή τετραετή φοίτηση. Με απόφαση της 
Συνέλευσης του Τμήματος υποδοχής οι κατατασσόμενοι 
απαλλάσσονται από την εξέταση μαθημάτων ή ασκήσε-
ων του προγράμματος σπουδών του Τμήματος αυτού 
που διδάχθηκαν πλήρως στο Τμήμα ή τη Σχολή προέλευ-
σης. Με την ίδια απόφαση, οι κατατασσόμενοι υποχρεώ-
νονται να εξεταστούν σε μαθήματα ή ασκήσεις, τα οποία 
σύμφωνα με το πρόγραμμα σπουδών κρίνεται ότι δεν 
διδάχθηκαν πλήρως στο Τμήμα ή τη Σχολή προέλευσης. 
Σε κάθε περίπτωση οι κατατασσόμενοι απαλλάσσονται 
από την εξέταση των μαθημάτων στα οποία εξετάστη-
καν για την κατάταξή τους, εφόσον τα μαθήματα αυτά 
αντιστοιχούν σε μαθήματα του προγράμματος σπουδών 
του Τμήματος υποδοχής.
5α. Θέσεις εισακτέων που έμειναν κενές κατά τις κα-
τατακτήριες εξετάσεις 2016-2017, καλύπτονται μέχρις 
εξαντλήσεως του προβλεπόμενου ποσοστού εισακτέ-
ων, με την κατάταξη, ως επιτυχόντων, υποψηφίων κατά 
φθίνουσα σειρά συνολικής βαθμολογίας εφόσον αυτή 
είναι τουλάχιστον τριάντα (30) μονάδες και ανεξαρτήτως 
της επίδοσής τους σε επιμέρους μαθήματα. Οι ανωτέ-
ρω κατατασσόμενοι ως επιτυχόντες εισακτέοι εγγράφο-
νται, για το ακαδημαϊκό έτος 2017-2018, στο α΄ εξάμηνο 
σπουδών του οικείου Τμήματος. Η διάταξη του πρώτου 
εδαφίου ισχύει και για τις κατατακτήριες εξετάσεις των 
επόμενων ακαδημαϊκών ετών έως την έκδοση του Εσω-
τερικού Κανονισμού του οικείου Α.Ε.Ι..»
4. Ειδικά και μόνο για το ακαδημαϊκό έτος 2017-2018, 
για τους μαθητές και αποφοίτους που υπέβαλαν αίτη-
ση - δήλωση στα Γενικά και Επαγγελματικά Λύκεια των 
νήσων Λέσβου, Χίου, Οινουσών και Ψαρών και οι οποίοι 
συμμετείχαν στις πανελλαδικές εξετάσεις σχολικού έτους 
2016-2017 προβλέπεται ειδικό ποσοστό επιπλέον του 
αριθμού εισακτέων για την εισαγωγή τους, κατά το ανω-
τέρω ακαδημαϊκό έτος, σε Σχολές, Τμήματα και εισαγωγι-
κές κατευθύνσεις των Πανεπιστημίων, των Ανώτατων Εκ-
κλησιαστικών Ακαδημιών, των Τ.Ε.Ι. και της Α.Σ.ΠΑΙ.Τ.Ε.. 
Με απόφαση του Υπουργού Παιδείας, Έρευνας και 
Θρησκευμάτων καθορίζεται: 
α) το ειδικό ποσοστό,
β) η κατηγοριοποίηση των ανωτέρω υποψηφίων στις 
πανελλαδικές εξετάσεις, καθώς και ο τρόπος επιλογής 
τους.
Άρθρο 75
Επιμέρους θέματα Σχολών 
και Τμημάτων των Α.Ε.Ι.
1.α) Ιδρύεται στο Πανεπιστήμιο Αιγαίου Πολυτεχνική 
Σχολή, η οποία περιλαμβάνει τα Τμήματα:
αα) Μηχανικών Πληροφοριακών και Επικοινωνιακών 
Συστημάτων, με έδρα τη Σάμο, 
ββ) Μηχανικών Σχεδίασης Προϊόντων και Συστημά-
των, με έδρα τη Σύρο, και 
γγ) Μηχανικών Οικονομίας και Διοίκησης, με έδρα τη 
Χίο.
Η έδρα της Πολυτεχνικής Σχολής καθορίζεται με από-
φαση του Υπουργού Παιδείας, Έρευνας και Θρησκευμά-
των, που εκδίδεται σύμφωνα με την παράγραφο 2 του 
άρθρου 10 μέσα σε δύο (2) μήνες από την έναρξη ισχύος 
της παρούσας παραγράφου.
β) Για τη διοικητική και γραμματειακή υποστήριξη της 
Σχολής που ιδρύεται με την περίπτωση α΄ συνιστάται 
Γραμματεία, η οποία οργανώνεται και λειτουργεί σε επί-
πεδο Τμήματος κατά την έννοια της περίπτωσης α΄ της 
παρ. 2 του άρθρου 54 του ν. 4178/2013 (Α΄ 174).
γ) Η ισχύς της παρούσας παραγράφου αρχίζει από 
1.9.2017. Η συγκρότηση και ανάδειξη των οργάνων δι-
οίκησης της Σχολής που ιδρύεται με την περίπτωση α΄ 
ολοκληρώνεται μέχρι τις 30.11.2017. Μετά την ολοκλή-
ρωση των διαδικασιών συγκρότησης και ανάδειξης των 
σχετικών οργάνων διοίκησης, εκδίδεται διαπιστωτική 
πράξη από τον Πρύτανη του Ιδρύματος. Έως την ολο-
κλήρωση των διαδικασιών συγκρότησης και ανάδειξης 
των οργάνων διοίκησης της Σχολής, οι αρμοδιότητες των 
οργάνων αυτών ασκούνται από Προσωρινή Κοσμητεία, 
η οποία αποτελείται από τους Προέδρους των Τμημά-
των της Σχολής. Στις συνεδριάσεις της Προσωρινής Κο-
σμητείας προεδρεύει ο Πρύτανης του Πανεπιστημίου 
Αιγαίου, χωρίς δικαίωμα ψήφου. Από την έναρξη ισχύος 
της παρούσας παύει η συμμετοχή των Τμημάτων που συ-
γκροτούν την ιδρυόμενη Πολυτεχνική Σχολή στα όργανα 
διοίκησης των Σχολών στις οποίες ανήκαν πριν την από 
την ίδρυση της σχολής αυτής.
2. α) Από το ακαδημαϊκό έτος 2018-2019, το Τμήμα 
Μαθηματικών της Σχολής Θετικών Επιστημών του Πα-
νεπιστημίου Αιγαίου, με έδρα τη Σάμο, κατατμείται στα 
Τμήματα:  αα)  Μαθηματικών  και  ββ)  Στατιστικής  και 
Αναλογιστικών-Χρηματοοικονομικών  Μαθηματικών, 
στα οποία εντάσσονται οι υφιστάμενες κατά την έναρξη 
ισχύος του παρόντος ομώνυμες εισαγωγικές κατευθύν-
σεις του Τμήματος Μαθηματικών.
β) Η έναρξη της εκπαιδευτικής λειτουργίας των Τμη-
μάτων που προκύπτουν από την κατάτμηση, καθώς και 
η εισαγωγή των πρώτων φοιτητών, ορίζονται από το 
ακαδημαϊκό έτος 2018-2019. 
γ) Ο αριθμός των κατ’ έτος εισακτέων στα Τμήματα και 
ο τρόπος εισαγωγής ορίζονται σύμφωνα με τις διατάξεις 
για την εισαγωγή φοιτητών στην ανώτατη εκπαίδευση.
2006
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δ) Κάθε Τμήμα παρέχει σπουδές, πρώτου, δεύτερου 
και τρίτου κύκλου.
ε) Η ελάχιστη υποχρεωτική διάρκεια φοίτησης για τη 
λήψη πτυχίου ορίζεται σε οκτώ εξάμηνα σπουδών.
στ) Σε κάθε Τμήμα συνιστάται Γραμματεία, η οποία 
παρέχει διοικητική και γραμματειακή υποστήριξη στο 
εν γένει εκπαιδευτικό και ερευνητικό έργο τους. Η Γραμ-
ματεία οργανώνεται και λειτουργεί σε επίπεδο Τμήματος 
κατά την έννοια της περίπτωσης α΄ της παρ. 2 του άρ-
θρου 54 του ν. 4178/2013.
ζ) Κατά την έναρξη της λειτουργίας των τμημάτων 
που προκύπτουν από την κατάτμηση, το σύνολο των 
διδακτικών και διοικητικών αναγκών τους καλύπτονται 
αποκλειστικά από το υπηρετούν στα ανωτέρω Α.Ε.Ι. πά-
σης φύσεως και σχέσης εργασίας προσωπικό. Τα μέλη 
Δ.Ε.Π. που υπηρετούν στις Εισαγωγικές Κατευθύνσεις 
του Τμήματος Μαθηματικών, από την κατάτμηση του 
Τμήματος εντάσσονται αυτοδικαίως στα ομώνυμα Τμή-
ματα που προκύπτουν από την κατάτμηση, ενώ τα μέλη 
Ε.Ε.Π., Ε.ΔΙ.Π. και Ε.Τ.Ε.Π. κατανέμονται στα ίδια Τμήματα 
με απόφαση της Κοσμητείας της Σχολής Θετικών Επι-
στημών. Για την ένταξη και κατανομή του προσωπικού, 
σύμφωνα με την παρούσα περίπτωση, εκδίδεται διαπι-
στωτική απόφαση του Πρύτανη, η οποία δημοσιεύεται 
στην Εφημερίδα της Κυβερνήσεως.
η) Τα θέματα που αφορούν το προσωπικό των Τμη-
μάτων που προκύπτουν από την κατάτμηση διέπονται 
από τις ισχύουσες διατάξεις της πανεπιστημιακής νο-
μοθεσίας.
θ) Οι φοιτητές που έχουν εισαχθεί κατά την έναρξη 
ισχύος του παρόντος ή θα εισαχθούν έως την κατάτμη-
ση του Τμήματος Μαθηματικών στις εισαγωγικές κα-
τευθύνσεις: αα) Μαθηματικών και ββ) Στατιστικής και 
Αναλογιστικών-Χρηματοοικονομικών  Μαθηματικών 
του Τμήματος αυτού, από την κατάτμηση εντάσσονται 
αυτοδικαίως στα ομώνυμα Τμήματα που προκύπτουν 
σύμφωνα με την περίπτωση α΄.
ι) Οι τίτλοι σπουδών των Τμημάτων που προκύπτουν 
από την κατάτμηση είναι ισότιμοι και αντίστοιχοι ως 
προς κάθε συνέπεια με τους τίτλους σπουδών των ομώ-
νυμων εισαγωγικών κατευθύνσεων που χορηγεί το Τμή-
μα Μαθηματικών πριν από την κατάτμησή του σύμφωνα 
με την περίπτωση α΄.
ια) Για όσα θέματα δεν ρυθμίζονται με τις διατάξεις του 
παρόντος εφαρμόζονται συμπληρωματικά οι διατάξεις 
της πανεπιστημιακής νομοθεσίας.
3. Στο άρθρο 27 του ν. 4452/2017 (Α΄ 17) επέρχονται 
από τις 15.2.2017 οι εξής τροποποιήσεις:
α)  Στην  περίπτωση  γ΄  της  παρ.  1  η  ημερομηνία 
«30.6.2017»  αντικαθίσταται  από  την  ημερομηνία 
«30.11.2017».
β) Στην περίπτωση δ΄ της παρ. 1 προστίθεται δεύτερο 
Κοσμητείας που συγκροτείται σύμφωνα με το προηγού-
μενο εδάφιο προεδρεύει ο Πρύτανης του Πανεπιστημίου 
Ιωαννίνων χωρίς δικαίωμα ψήφου».
γ) H παράγραφος 2 αντικαθίσταται ως εξής: 
«2. Η Σχολή Θετικών Επιστημών ανασυγκροτείται από 
1.9.2017 και αποτελείται από τα Τμήματα: α) Μαθημα-
τικών, β) Φυσικής, και γ) Χημείας. Το Τμήμα Μηχανικών 
Ηλεκτρονικών Υπολογιστών και Πληροφορικής και το 
Τμήμα Μηχανικών Επιστήμης Υλικών εντάσσονται στην 
Πολυτεχνική Σχολή από 1.9.2017. Από την ίδια ημερομη-
νία παύει η συμμετοχή των Τμημάτων αυτών στα όργανα 
διοίκησης της Σχολής Θετικών Επιστημών.».
δ) H παράγραφος 3 αντικαθίσταται ως εξής:
«3. Η Σχολή Αρχιτεκτόνων Μηχανικών του Πανεπι-
στημίου Ιωαννίνων που ιδρύθηκε με το άρθρο 4 του 
π.δ. 105/2013 (Α΄ 137) καταργείται από 1.9.2017 και το 
Τμήμα Αρχιτεκτόνων Μηχανικών εντάσσεται στην Πο-
λυτεχνική Σχολή από την ίδια ημερομηνία.».
4. Οι τίτλοι σπουδών των Τμημάτων που εντάχθηκαν 
στην Πολυτεχνική Σχολή του Πανεπιστημίου Αιγαίου και 
του Πανεπιστημίου Ιωαννίνων, σύμφωνα με την περί-
πτωση α΄ της παρ. 1 και του άρθρου 27 του ν. 4452/2017, 
αντίστοιχα, οι οποίοι χορηγήθηκαν πριν από την έντα-
ξή τους στις Πολυτεχνικές Σχολές και ύστερα από την 
ολοκλήρωση προγράμματος σπουδών διάρκειας δέκα 
ακαδημαϊκών εξαμήνων, είναι ισότιμοι και αντίστοιχοι 
ως προς κάθε συνέπεια με τους τίτλους σπουδών που 
χορηγούν τα ίδια τμήματα για την ολοκλήρωση σπου-
δών ίδιας διάρκειας ύστερα από την ένταξή τους στις 
ανωτέρω Πολυτεχνικές Σχολές.
5. α) Η εισαγωγική κατεύθυνση «Συντήρησης Πολιτι-
σμικής Κληρονομιάς» του Τμήματος Τεχνολόγων Περι-
βάλλοντος Τ.Ε. της Σχολής Τεχνολογικών Εφαρμογών του 
Τ.Ε.Ι. Ιονίων Νήσων, που θεσπίστηκε με την περίπτωση 
α΄ της παρ. 1 του άρθρου 3 του π.δ. 103/2013 (Α΄ 136), 
μετονομάζεται σε εισαγωγική κατεύθυνση «Συντήρησης 
Αρχαιοτήτων και Έργων Τέχνης», χωρίς μεταβολή του 
γνωστικού της αντικειμένου.
β) Τα πτυχία που έχουν χορηγηθεί από το Τμήμα Τε-
χνολόγων Περιβάλλοντος Τ.Ε., εισαγωγική κατεύθυνση 
«Συντήρησης Πολιτισμικής Κληρονομιάς», είναι ισότιμα 
και αντίστοιχα ως προς κάθε συνέπεια με τα χορηγού-
μενα από το Τμήμα Τεχνολόγων Περιβάλλοντος Τ.Ε., ει-
σαγωγική κατεύθυνση «Συντήρησης Αρχαιοτήτων και 
Έργων Τέχνης».
γ) Οι πτυχιούχοι της κατά την περίπτωση α΄ μετονομα-
ζόμενης εισαγωγικής κατεύθυνσης έχουν τα επαγγελμα-
τικά δικαιώματα των ομότιτλων τμημάτων.
Άρθρο 76
Θέματα προσωπικού των Α.Ε.Ι.
1. Στην παρ. 5 του άρθρου 16 του ν. 4009/2011 (Α΄ 195) 
επέρχονται οι εξής τροποποιήσεις:
εδάφιο ως εξής: 
«Έως την ολοκλήρωση των διαδικασιών συγκρότησης 
και ανάδειξης των οργάνων διοίκησης της Πολυτεχνικής 
Σχολής, οι αρμοδιότητες των οργάνων αυτών ασκούνται 
από Προσωρινή Κοσμητεία, η οποία αποτελείται από 
τους Προέδρους των Τμημάτων που τη συγκροτούν 
σύμφωνα με την περίπτωση α΄. Στις συνεδριάσεις της 
α) Η περίπτωση α΄, η οποία αντικαταστάθηκε με την 
παρ. 1 του άρθρου 35 του ν. 4452/2017 (Α΄ 17), αντικα-
θίσταται ως εξής: 
«α. Μέλη Δ.Ε.Π. όλων των βαθμίδων, τα οποία έχουν 
συμπληρώσει  τουλάχιστον  πέντε  (5)  έτη  υπηρεσίας 
στο ίδιο Τμήμα, εκ των οποίων τα τρία (3) στη βαθμίδα 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2007
που υπηρετούν, έχουν τη δυνατότητα μετακίνησης σε 
Τμήμα του ίδιου ή άλλου Α.Ε.Ι., στην ίδια βαθμίδα που 
κατέχουν, στο ίδιο γνωστικό αντικείμενο και με το ίδιο 
εν γένει υπηρεσιακό καθεστώς, με την επιφύλαξη των 
επόμενων περιπτώσεων της παρούσας παραγράφου.».
β) Η περίπτωση β΄, η οποία αντικαταστάθηκε με την 
παρ. 2 του άρθρου 35 του ν. 4452/2017, αντικαθίσταται 
ως εξής: 
«β. Αποκλείεται η μετακίνηση μελών Δ.Ε.Π. προς τα 
Α.Ε.Ι. των Νομών Αττικής και Θεσσαλονίκης από Α.Ε.Ι. 
που εδρεύουν σε άλλους νομούς. Κατά παρέκκλιση του 
προηγούμενου εδαφίου, επιτρέπεται η μετακίνηση με-
λών Δ.Ε.Π. πρώτης βαθμίδας προς τα Α.Ε.Ι. των Νομών 
Αττικής και Θεσσαλονίκης από Α.Ε.Ι. που εδρεύουν σε 
άλλους νομούς, εφόσον αυτά τα μέλη Δ.Ε.Π. έχουν συ-
μπληρώσει τουλάχιστον δεκαπέντε (15) έτη υπηρεσίας 
στο ίδιο Τμήμα και σε οποιαδήποτε βαθμίδα.».
γ) Η περίπτωση γ΄ αντικαθίσταται ως εξής: 
«γ. Για τη μετακίνηση απαιτείται αίτηση του ενδιαφερο-
μένου προς το Τμήμα του και προς το Τμήμα υποδοχής, 
γνώμη της Συνέλευσης του Τμήματος προέλευσης και 
αιτιολογημένη σύμφωνη γνώμη της Συνέλευσης του 
Τμήματος υποδοχής, έγκριση των Συγκλήτων των δύο 
Ιδρυμάτων, καθώς και απόφαση του Υπουργού Παιδείας, 
Έρευνας και Θρησκευμάτων. Για την έκδοση της ανω-
τέρω υπουργικής απόφασης, με την οποία εγκρίνεται 
η συνέχιση της διαδικασίας μετακίνησης, λαμβάνεται 
ιδιαιτέρως υπόψη η επαρκής στελέχωση και η εύρυθμη 
λειτουργία του Τμήματος προέλευσης, η οποία τεκμαί-
ρεται ότι αναιρείται εφόσον, ύστερα από τη μετακίνηση, 
παύουν να πληρούνται οι προϋποθέσεις αυτοδυναμίας 
του Τμήματος. Απαραίτητη προϋπόθεση για την έκδοση 
της υπουργικής απόφασης είναι να υπάρχει είτε εγκεκρι-
μένη διαθέσιμη πίστωση στο τμήμα υποδοχής είτε σχετι-
κή απόφαση της Συγκλήτου του Ιδρύματος προέλευσης, 
με την οποία συνηγορεί στη μεταφορά της πίστωσης 
της θέσης του μέλους Δ.Ε.Π. που μετακινείται στο Τμήμα 
υποδοχής.».
δ) Στην περίπτωση ε΄ διαγράφονται οι λέξεις «μετά 
από σύμφωνη γνώμη της Συγκλήτου του Πανεπιστημίου 
προέλευσης».
ε) Η περίπτωση η΄ αντικαθίσταται ως εξής: 
«η. Οι χρονικές προϋποθέσεις υπηρεσίας των περιπτώ-
σεων α΄ και β΄ δεν απαιτούνται στις περιπτώσεις μετα-
κίνησης μελών Δ.Ε.Π., λόγω κατάργησης του Τμήματος 
όπου υπηρετούσαν.».
2.  Η  παρ.  3Α  του  άρθρου  29  του  ν.  4009/2011,  η 
οποία προστέθηκε με την παρ. 27 του άρθρου 39 του 
ν. 4186/2013 (Α΄ 186), αντικαθίσταται ως εξής: 
«3Α. Με απόφαση της Συνέλευσης του οικείου Τμήμα-
τος μπορεί να ανατίθεται στα μέλη της κατηγορίας Ε.ΔΙ.Π. 
και Ε.Τ.Ε.Π. αυτοδύναμο διδακτικό έργο. Αν οι θέσεις του 
προσωπικού αυτού ανήκουν στη Σχολή ή στο Ίδρυμα, 
η αρμοδιότητα αυτή ασκείται από τη Γενική Συνέλευση 
της Σχολής ή τη Σύγκλητο, αντίστοιχα.».
3. Οποιασδήποτε φύσης ευθύνη των διοικήσεων των 
Α.Ε.Ι. και των αντίστοιχων Ειδικών Λογαριασμών Κονδυ-
λίων Έρευνας (Ε.Λ.Κ.Ε.) για μη είσπραξη, υπέρ των λο-
γαριασμών αυτών, των κρατήσεων από επιχειρηματική 
δραστηριότητα, ελευθέριο επάγγελμα ή κάθε είδους 
έργο προσωπικού των Α.Ε.Ι., ανεξαρτήτως του χρόνου 
κατά τον οποίο γεννήθηκαν οι σχετικές οφειλές, γεννάται 
το πρώτον μετά την έναρξη ισχύος της κοινής απόφασης 
των Υπουργών Οικονομικών και Παιδείας, Έρευνας και 
Θρησκευμάτων, που προβλέπεται στην παράγραφο 1 
του άρθρου 23 του ν. 4009/2011, όπως η παράγραφος 
αυτή τροποποιήθηκε με τις περιπτώσεις α΄ και β΄ της 
παραγράφου 1 του άρθρου 27 του ν. 4415/2016 (Α΄ 159) 
και την άπρακτη παρέλευση των προθεσμιών που προ-
βλέπονται στην περίπτωση β΄ για την έκδοση και κοινο-
ποίηση των πράξεων επιβολής των οφειλόμενων κρα-
τήσεων. Οι προγενέστερες του χρόνου αυτού διοικήσεις 
των Α.Ε.Ι. και των αντίστοιχων Ε.Λ.Κ.Ε. δεν ευθύνονται για 
μη είσπραξη των παραπάνω οφειλών.
4.  Η  περίπτωση  γ΄  της  παρ.  9  του  άρθρου  27  του 
ν. 4386/2016 (Α΄ 83) εφαρμόζεται και για τα μέλη του 
προσωρινού κλάδου των Τεχνικών Εργαστηρίων των 
Τ.Ε.Ι.. Τα μέλη του κλάδου αυτού, μέχρι τη με οποιονδή-
ποτε τρόπο αποχώρησή τους από την υπηρεσία, οπότε 
και καταργούνται οι θέσεις τους σύμφωνα με την παρ. 5 
του άρθρου 79 του ν. 4009/2011, έχουν κοινή εκπροσώ-
πηση με τα μέλη του Ε.Τ.Ε.Π. στα όργανα του Ιδρύματος 
και των μονάδων του.
5. Οι υπηρετούντες στα Α.Ε.Ι. μόνιμοι Τεχνίτες Εργαστη-
ρίου κατηγορίας Δευτεροβάθμιας Εκπαίδευσης (Δ.Ε.), με 
εικοσαετή τουλάχιστον προϋπηρεσία, μπορούν μέσα σε 
αποκλειστική προθεσμία έξι (6) μηνών από την έναρ-
ξη ισχύος του παρόντος, να ζητήσουν την ένταξή τους 
στην προβλεπόμενη από την παρ. 3 του άρθρου 29 του 
ν. 4009/2011 κατηγορία Ε.Τ.Ε.Π., σε προσωποπαγή θέση 
με ταυτόχρονη κατάργηση της θέσης που κατέχουν. Η 
ένταξη πραγματοποιείται με απόφαση της Κοσμητείας, 
ύστερα από εισήγηση τριμελούς επιτροπής που αποτε-
λείται από δύο (2) μέλη Δ.Ε.Π. και ένα (1) μέλος Ε.Τ.Ε.Π. 
που ορίζονται από τον Κοσμήτορα, καθώς και ύστερα 
από σύμφωνη γνώμη της Συνέλευσης του Τμήματος, 
στο οποίο υπηρετούν. Η κατά το προηγούμενο εδάφιο 
εισήγηση και η σύμφωνη γνώμη των αρμόδιων οργάνων 
αφορούν την πιστοποίηση του επιτελούμενου από τους 
ανωτέρω έργου. Με την απόφαση της Κοσμητείας, με 
την οποία αποφασίζεται η ένταξη, το προσωπικό κα-
τατάσσεται σε βαθμίδες της Δ.Ε. κατηγορίας σύμφωνα 
με τις διατάξεις του π.δ. 117/2002 (Α΄ 99) ανάλογα με 
την προϋπηρεσία του, η οποία λαμβάνεται υπόψη ως 
διανυθείσα στο Ε.Τ.Ε.Π. για κάθε συνέπεια και διέπεται 
από το βαθμολογικό και μισθολογικό καθεστώς της κα-
τηγορίας Δ.Ε. του Ε.Τ.Ε.Π.. Για την ένταξη και κατάταξη 
σε βαθμίδες εκδίδεται διαπιστωτική πράξη του Πρύτανη, 
που δημοσιεύεται στην Εφημερίδα της Κυβερνήσεως.
6. Το τελευταίο εδάφιο του άρθρου 69 του ν. 4386/2016 
(Α΄  83),  όπως  τροποποιήθηκε  με  το  άρθρο  26  του 
ν. 4429/2016, αντικαθίσταται ως εξής: 
«Με την επιφύλαξη της παρ. 8 του άρθρου 16 του 
ν. 4009/2011 (Α΄ 195), για την παροχή του έργου σύμφω-
να με το παρόν άρθρο, οι ομότιμοι καθηγητές αμείβονται 
μόνο για την απασχόλησή τους ως επιστημονικοί υπεύ-
θυνοι ερευνητικών προγραμμάτων ή για τη συμμετοχή 
τους σε ερευνητικά προγράμματα, αποκλειστικά από 
2008
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
πόρους των Α.Ε.Ι. που δεν προέρχονται από την κρατική 
επιχορήγηση».
7. α) Στην παρ. 11 του άρθρου 25 του ν. 4354/2015 
(Α΄ 176) προστίθεται δεύτερο εδάφιο ως εξής:
«Ομοίως, τα μέλη Δ.Ε.Π. των Α.Ε.Ι., πλήρους ή μερικής 
απασχόλησης, που τελούν σε αναστολή άσκησης των 
καθηκόντων τους σύμφωνα με την περίπτωση ε΄ της 
παρ. 4 του άρθρου 24 του ν. 4009/2011 (Α΄ 195), λόγω 
του διορισμού τους σε θέση του προηγούμενου εδαφί-
ου, μπορούν να επιλέγουν μέσα σε ένα τρίμηνο από την 
ανάληψη των καθηκόντων στη θέση αυτή μεταξύ των 
αποδοχών της οργανικής τους θέσης με τις προϋποθέ-
σεις χορήγησής τους και των αποδοχών της θέσης στην 
οποία διορίζονται.». 
β) Κατά την πρώτη εφαρμογή των διατάξεων της πε-
ρίπτωσης α΄, η ανωτέρω επιλογή μπορεί να γίνει μέσα 
σε ένα τρίμηνο από την έναρξη ισχύος του παρόντος και 
ανατρέχει στο χρόνο διορισμού. Σε περίπτωση επιλογής 
των αποδοχών της οργανικής θέσης το οικείο Α.Ε.Ι. κατα-
βάλλει τις αποδοχές αυτές στο πρόσωπο που διορίστηκε 
και ο φορέας στον οποίον έγινε ο διορισμός υποχρεούται 
να καταβάλλει στο ίδρυμα το συνολικό ποσό των απο-
δοχών, πλέον εργοδοτικών εισφορών. 
γ) Οι διατάξεις της παρούσας παραγράφου δεν θίγουν 
τις διατάξεις περί των ασυμβίβαστων των μελών Δ.Ε.Π..
8. α) Στην περίπτωση β΄ της παρ. 1 του άρθρου 30 του 
ν. 4452/2017 (Α΄ 17), οι λέξεις «εντός δύο (2) μηνών από 
την έναρξη ισχύος του παρόντος» αντικαθίστανται από 
τις λέξεις: «μέσα σε δύο (2) μήνες από τη συμπλήρωση 
της τριετίας».
β) Αν υπηρετούντες στις 15.2.2017 επίκουροι καθη-
γητές με τετραετή θητεία συμπλήρωσαν τριετία ύστερα 
από την παρέλευση δύο (2) μηνών από την ημερομηνία 
αυτή, η αίτηση που προβλέπεται στην περίπτωση α΄ της 
παρ. 1 του άρθρου 30 του ν. 4452/2017 υποβάλλεται 
μέσα σε δύο (2) μήνες από τη δημοσίευση του παρόντος 
νόμου.
9. Οι αιτήσεις για μετάταξη μελών Δ.Ε.Π. των Πανεπι-
στημίων βάσει των διατάξεων της περίπτωσης στ΄ της 
παρ. 2 του Κεφαλαίου Β΄ του άρθρου 6 του ν. 2083/1992 
(Α΄ 159), οι οποίες είχαν υποβληθεί από τους ενδιαφε-
ρομένους πριν από την έναρξη ισχύος του ν. 4009/2011 
(Α΄ 195) και ήταν εκκρεμείς κατά το χρόνο αυτόν, συνε-
χίζονται και ολοκληρώνονται χωρίς νέα αίτηση των εν-
διαφερομένων και ανεξάρτητα από το πότε έλαβε χώρα 
η λύση της υπηρεσιακής σχέσης τους με το οικείο Α.Ε.Ι..
10.  Στην  παρ.  2  του  άρθρου  21  του  ν.  3580/2007 
(Α΄ 134), όπως τροποποιήθηκε με την παρ. 1 του άρ-
θρου 36 και την παρ. 1 του άρθρου 103 του ν. 4461/2017 
(Α΄ 38), προστίθεται περίπτωση ιγ΄ ως εξής: 
«ιγ. Για την κάλυψη έκτακτων και άμεσων αναγκών των 
Πανεπιστημιακών Νοσοκομείων Αρεταίειο και Αιγινή-
τειο είναι δυνατή η τοποθέτηση σε αυτά επικουρικών 
ιατρών, οι οποίοι είναι εγγεγραμμένοι στους ηλεκτρο-
νικούς καταλόγους επικουρικών ιατρών που τηρεί η 
πρώτη Διοικητική Υγειονομική Περιφέρεια (1η Δ.Υ.Πε.). 
Οι επικουρικοί αυτοί ιατροί είναι ιατροί πλήρους και απο-
κλειστικής απασχόλησης, λαμβάνουν τις αποδοχές του 
Επιμελητή Β΄ του Ε.Σ.Υ., σύμφωνα με τις διατάξεις του 
ν. 4472/2017 (Α΄ 74), όπως εκάστοτε ισχύουν και η δαπά-
νη για την αμοιβή τους βαρύνει τον προϋπολογισμό των 
οικείων Νοσοκομείων. Η διάρκεια της σύμβασής τους, 
η οποία συνάπτεται με το αντίστοιχο Πανεπιστημιακό 
Νοσοκομείο, μπορεί να είναι έως ένα (1) έτος, εκτός αν 
το κόστος μισθοδοσίας τους εντάσσεται σε συγχρηματο-
δοτούμενο πρόγραμμα, οπότε η διάρκεια της σύμβασης 
μπορεί να είναι έως δύο (2) έτη. Η τοποθέτησή τους γί-
νεται με απόφαση του Διοικητή της 1ης Δ.Υ.Πε., ύστερα 
από αιτιολογημένο αίτημα της Εφορίας του αντίστοιχου 
Πανεπιστημιακού Νοσοκομείου, που υποβάλλεται, μέσω 
της 1ης Δ.Υ.Πε., στα Υπουργεία Παιδείας, Έρευνας και 
Θρησκευμάτων και Υγείας. Η απόφαση τοποθέτησης 
εγκρίνεται με κοινή απόφαση των Υπουργών Παιδείας, 
Έρευνας και Θρησκευμάτων και Υγείας, η οποία εκδίδε-
ται ύστερα από εισήγηση του Γενικού Διευθυντή Οικονο-
μικών Υπηρεσιών του Υπουργείου Παιδείας, Έρευνας και 
Θρησκευμάτων, σύμφωνα με την περίπτωση ε΄ της παρ. 
5 του άρθρου 24 του ν. 4270/2014 (Α΄ 143). Οι συμβάσεις 
των επικουρικών ιατρών που τοποθετούνται στα παρα-
πάνω Πανεπιστημιακά Νοσοκομεία εξαιρούνται από την 
αναστολή των διορισμών και προσλήψεων και τη διαδι-
κασία της έγκρισης της ΠΥΣ 33/27.12.2006 (Α΄ 280). Κατά 
τα λοιπά, ισχύουν και για τους ιατρούς της περίπτωσης 
αυτής οι διατάξεις που ισχύουν για τους επικουρικούς 
ιατρούς των νοσοκομείων του Ε.Σ.Υ..».
11.  Στην  παρ.  7  του  άρθρου  20  του  ν.  2519/1997 
(Α΄ 165) ύστερα από το αρκτικόλεξο «Δ.Ε.Π.» προστίθε-
ται η φράση «και Ε.ΔΙ.Π.». 
Άρθρο 77
Σύσταση Δικαστικού Γραφείου 
του Νομικού Συμβουλίου του Κράτους 
στο Πάντειο Πανεπιστήμιο Κοινωνικών 
και Πολιτικών Επιστημών
1. Στο Πάντειο Πανεπιστήμιο Κοινωνικών και Πολιτι-
κών Επιστημών συνιστάται Δικαστικό Γραφείο του Νο-
μικού Συμβουλίου του Κράτους (Ν.Σ.Κ.).
2. Στο Δικαστικό Γραφείο προΐσταται Πάρεδρος του 
Ν.Σ.Κ., ο οποίος έχει:
α) τη γενική εποπτεία του Γραφείου, την επιμέλεια για 
την ομαλή και απρόσκοπτη λειτουργία του και τη διεκ-
περαίωση των πάσης φύσεως υποθέσεων αρμοδιότητάς 
του,
β) τη γνωμοδοτική αρμοδιότητα σε νομικής φύσεως 
ερωτήματα που υποβάλλουν ο Πρύτανης και, μέσω του 
Γραφείου του Πρύτανη, η Σύγκλητος, το Πρυτανικό Συμ-
βούλιο και οι Αντιπρυτάνεις του Ιδρύματος,
γ) τη δικαστική εκπροσώπηση του Ιδρύματος ενώπιον 
όλων των δικαστηρίων, ελληνικών και αλλοδαπών, διαι-
τητικών δικαστηρίων και κάθε άλλης αρχής δικαστικής 
ή διοικητικής. 
3. Η γνωμοδοτική αρμοδιότητα ασκείται μέσω του 
Προϊσταμένου του Γραφείου. Η δικαστική εκπροσώπηση 
του Πανεπιστημίου διενεργείται είτε από τον Προϊστάμε-
νο του Γραφείου, είτε από δικηγόρους, στους οποίους κα-
τανέμονται οι υποθέσεις με ευθύνη του Προϊσταμένου. 
4. Για την άσκηση ή μη ενδίκων βοηθημάτων και μέ-
σων εισηγείται στη Σύγκλητο ο Πάρεδρος του Ν.Σ.Κ.. 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2009
5. Οι οργανικές θέσεις των Παρέδρων του Ν.Σ.Κ. αυ-
ξάνονται κατά μία (1).
6. Στο Δικαστικό Γραφείο του πανεπιστημίου συνιστώ-
νται δύο θέσεις δικηγόρων με έμμισθη εντολή, οι οποίοι 
επικουρούν τον Πάρεδρο του Ν.Σ.Κ. στο έργο του. Για 
την πρόσληψη εφαρμόζονται οι διατάξεις του άρθρου 
43 του ν. 4194/2013 (Α΄ 208). Μέχρι την πρόσληψη των 
δικηγόρων μπορεί να χρησιμοποιούνται δικηγόροι αμει-
βόμενοι κατά υπόθεση. 
7. Ο Πρύτανης, ύστερα από έγκριση της Συγκλήτου και 
σύμφωνη γνώμη του Προϊσταμένου του Γραφείου, μπο-
ρεί να αναθέσει την εκπροσώπηση του Πανεπιστημίου 
σε οποιουδήποτε βαθμού δικαστήριο της Ελλάδας ή της 
αλλοδαπής και για συγκεκριμένη υπόθεση, σε δικηγόρο 
ή δικηγόρους που δεν ανήκουν στο Δικαστικό Γραφείο, 
αν αυτό επιβάλλεται από το φόρτο των εκκρεμουσών 
στο Δικαστικό Γραφείο υποθέσεων ή λόγω της βαρύτη-
τας της υπόθεσης και της πολυπλοκότητας των νομικών 
προβλημάτων της. 
8. Τα όργανα διοίκησης του Πανεπιστημίου, τα όργα-
να των Σχολών και των Τμημάτων, το προσωπικό κάθε 
κατηγορίας του Ιδρύματος και τα όργανα διαχείρισης 
του Ειδικού Λογαριασμού Κονδυλίων Έρευνας (Ε.Λ.Κ.Ε.) 
υποχρεούνται να παρέχουν στο Δικαστικό Γραφείο κάθε 
έγγραφο που κατέχουν ή τους ζητηθεί από αυτό για τη 
νομική υπεράσπιση του Πανεπιστημίου στις εκκρεμού-
σες στο Δικαστικό Γραφείο υποθέσεις της αρμοδιότητάς 
του, καθώς και να παρέχουν σε αυτό εγγράφως το ιστο-
ρικό (πραγματικό) της υπόθεσης.
9. Το Πάντειο Πανεπιστήμιο Κοινωνικών και Πολιτι-
κών Επιστημών υποχρεούται να παρέχει στο Δικαστικό 
Γραφείο την απαραίτητη για τη λειτουργία του υλικοτε-
χνική υποδομή. Για τη γραμματειακή υποστήριξη του 
Γραφείου, ο Πρύτανης διαθέτει μέχρι δύο διοικητικούς 
υπαλλήλους του Πανεπιστημίου για χρονικό διάστημα 
έως δύο έτη που μπορεί να παραταθεί.
Άρθρο 78
Ρυθμίσεις θεμάτων των Σχολείων Δεύτερης 
Ευκαιρίας, των Δημόσιων Ινστιτούτων 
Επαγγελματικής Εκπαίδευσης και της Μαθητείας
1. α) Η υπερωριακή απασχόληση των διευθυντών και 
των υποδιευθυντών των Σχολείων Δεύτερης Ευκαιρίας 
(Σ.Δ.Ε.) κατά τα Σάββατα του σχολικού έτους 2016-2017 
εγκρίνεται με κοινή απόφαση των Υπουργών Οικονομι-
κών και Παιδείας, Έρευνας και Θρησκευμάτων πέραν 
των ορίων των ωρών που ορίζονται στο άρθρο 20 του 
ν. 4354/2015 (Α΄ 176). Η προκαλούμενη δαπάνη βαρύ-
νει τις πιστώσεις του προϋπολογισμού του Υπουργείου 
Παιδείας, Έρευνας και Θρησκευμάτων.
β) Η παράγραφος αυτή ισχύει από 24 Απριλίου 2017.
2. Στο έκτο εδάφιο της περίπτωσης γ΄ της παρ. 15 του 
άρθρου 27 του ν. 4186/2013 (Α΄ 193),όπως προστέθη-
κε με το άρθρο 34 του ν. 4452/2017 (Α΄17), η ημερο-
μηνία «1.9.2017» αντικαθίσταται από την ημερομηνία 
«1.9.2018».
3.α) Το δεύτερο εδάφιο της παρ. 2 του άρθρου 40 του 
ν. 4141/2013 (Α΄81) αντικαθίσταται ως εξής:
«Ειδικά, για τα τέκνα που φοιτούν στην ανώτερη ή 
ανώτατη εκπαίδευση, στο «Μεταλυκειακό έτος - Τάξη 
Μαθητείας» των ΕΠΑ.Λ., καθώς και σε Ινστιτούτα Επαγ-
γελματικής Κατάρτισης (Ι.Ε.Κ.), το επίδομα καταβάλλεται 
μόνο κατά το χρόνο φοίτησής τους που προβλέπεται 
από τον οργανισμό της κάθε σχολής και σε καμία περί-
πτωση μετά τη συμπλήρωση του 24ου έτους της ηλικίας 
τους.».
β) Το δεύτερο εδάφιο της περίπτωσης 3 της υποπα-
ραγράφου ΙΑ.2 της παρ. ΙΑ. του άρθρου πρώτου του 
ν. 4093/2012 (Α΄222) αντικαθίσταται ως εξής:
«Ειδικά, για τα τέκνα που φοιτούν στην ανώτερη ή 
ανώτατη εκπαίδευση, στο «Μεταλυκειακό έτος - Τάξη 
Μαθητείας» των ΕΠΑ.Λ., καθώς και σε Ινστιτούτα Επαγ-
γελματικής Κατάρτισης (Ι.Ε.Κ.), το επίδομα καταβάλλεται 
μόνο κατά το χρόνο φοίτησής τους που προβλέπεται 
από τον οργανισμό της κάθε σχολής και σε καμία περί-
πτωση μετά τη συμπλήρωση του 24ου έτους της ηλικίας 
τους.».
4. Το πρώτο εδάφιο της παρ. 2 του άρθρου 19 του 
ν. 3879/2010 (Α΄ 163), όπως αντικαταστάθηκε με την 
παρ. 5 του άρθρου 19 του ν. 4452/2017 (Α΄ 17), αντικα-
θίσταται ως εξής:
«2. Από 1.9.2019 η πιστοποιημένη εκπαιδευτική επάρ-
κεια αποτελεί προϋπόθεση προκειμένου εκπαιδευτής να 
μετάσχει σε χρηματοδοτούμενο από δημόσιους πόρους 
πρόγραμμα της μη τυπικής εκπαίδευσης.».
Άρθρο 79
Σύσταση Εθνικής Επιτροπής και Τεχνικής 
Επιτροπής Επαγγελματικής Εκπαίδευσης 
και Κατάρτισης (Ε.Ε.Κ.)
1. Συνιστώνται η Εθνική Επιτροπή Επαγγελματικής Εκ-
παίδευσης και Κατάρτισης (Ε.Ε.Κ.) και η Τεχνική Επιτρο-
πή Ε.Ε.Κ., οι οποίες εδρεύουν στο Υπουργείο Παιδείας, 
Έρευνας και Θρησκευμάτων.
2. Σκοπός της Εθνικής Επιτροπής Ε.Ε.Κ. είναι ο συ-
ντονισμός και η παρακολούθησης της εφαρμογής των 
δράσεων για την Αναβάθμιση της Επαγγελματικής Εκ-
παίδευσης και Κατάρτισης και της Μαθητείας, καθώς 
και η εισήγηση στον Υπουργό Παιδείας, Έρευνας και 
Θρησκευμάτων και στον Υπουργό Εργασίας Κοινωνικής 
Ασφάλισης και Κοινωνικής Αλληλεγγύης για μείζονος ση-
μασίας θέματα της αρμοδιότητάς τους που σχετίζονται 
με την εφαρμογή των ανωτέρω δράσεων.
Μέλη της Εθνικής Επιτροπής Ε.Ε.Κ. είναι:
α) ο αρμόδιος Υφυπουργός για θέματα Επαγγελματι-
κής Εκπαίδευσης και Κατάρτισης του Υπουργείου Παιδεί-
ας, Έρευνας και Θρησκευμάτων που ορίζεται πρόεδρος 
της Επιτροπής, 
β) ο Γενικός Γραμματέας του Υπουργείου Παιδείας, 
Έρευνας και Θρησκευμάτων, 
γ) ο Γενικός Γραμματέας Διά Βίου Μάθησης και Νέας 
γενιάς του Υπουργείου Παιδείας, Έρευνας και Θρησκευ-
μάτων,
 δ) ο Γενικός Γραμματέας του Υπουργείου Εργασίας, 
Κοινωνικής Ασφάλισης και Κοινωνικής Αλληλεγγύης,
ε) ο Ειδικός Γραμματέας Διαχείρισης Τομεακών Ε.Π. 
του Ε.Κ.Τ. του Υπουργείου Οικονομίας και Ανάπτυξης, 
στ) ο Διοικητής του Οργανισμού Απασχόλησης Εργα-
τικού Δυναμικού (Ο.Α.Ε.Δ.).
2010
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
Η Εθνική Επιτροπή Ε.Ε.Κ. συγκροτείται με κοινή από-
φαση των Υπουργών Παιδείας, Έρευνας και Θρησκευ-
μάτων, Εργασίας, Κοινωνικής Ασφάλισης και Κοινωνικής 
Αλληλεγγύης και Οικονομίας και Ανάπτυξης.
3. Σκοπός της Τεχνικής Επιτροπής Ε.Ε.Κ. είναι η υπο-
στήριξη του έργου της Εθνικής Επιτροπής Ε.Ε.Κ., η πα-
ρακολούθηση της εφαρμογής του Εθνικού Στρατηγικού 
Πλαισίου για την Αναβάθμιση της Επαγγελματικής Εκπαί-
δευσης και Κατάρτισης και της Μαθητείας και η εισήγηση 
στην Εθνική Επιτροπή Ε.Ε.Κ. για επιμέρους θέματα που 
σχετίζονται με τη Μαθητεία.
Μέλη της Τεχνικής Επιτροπής Ε.Ε.Κ. είναι:
α) ο Προϊστάμενος της Διεύθυνσης Επαγγελματικής 
Εκπαίδευσης του Υπουργείου Παιδείας, Έρευνας και 
Θρησκευμάτων που ορίζεται ως πρόεδρος της Επιτρο-
πής και αναπληρώνεται από το νόμιμο αναπληρωτή του,
β) ο Προϊστάμενος της Διεύθυνσης Διά Βίου Μάθησης 
του Υπουργείου Παιδείας, Έρευνας και Θρησκευμάτων 
που αναπληρώνεται από το νόμιμο αναπληρωτή του,
γ) ο Προϊστάμενος της Διεύθυνσης Απασχόλησης του 
Υπουργείου Εργασίας, Κοινωνικής Ασφάλισης και Κοινω-
νικής Αλληλεγγύης που αναπληρώνεται από το νόμιμο 
αναπληρωτή του,
δ) ο Διευθύνων Σύμβουλος του Εθνικού Οργανισμού 
Πιστοποίησης Προσόντων και Επαγγελματικού Προσα-
νατολισμού (Ε.Ο.Π.Π.Ε.Π.) που αναπληρώνεται από ένα 
μέλος του Ε.Ο.Π.Π.Ε.Π., το οποίο υποδεικνύεται από το 
Διοικητικό Συμβούλιο του Ε.Ο.Π.Π.Ε.Π.,
ε) ο Προϊστάμενος της Διεύθυνσης Αρχικής Επαγγελ-
ματικής Εκπαίδευσης και Κατάρτισης του Ο.Α.Ε.Δ. που 
αναπληρώνεται από τον νόμιμο αναπληρωτή του.
Η Τεχνική Επιτροπή Ε.Ε.Κ. συγκροτείται με κοινή από-
φαση των αρμόδιων Γενικών Γραμματέων.
4. Η Εθνική Επιτροπή Ε.Ε.Κ. έχει τις εξής αρμοδιότητες:
α) φέρει την ευθύνη για το συνολικό συντονισμό των 
δράσεων διακυβέρνησης του συστήματος της Επαγγελ-
ματικής Εκπαίδευσης και Κατάρτισης της Χώρας,
β) συντονίζει και παρακολουθεί την εφαρμογή των 
δράσεων υλοποίησης του Εθνικού Στρατηγικού Πλαισίου 
για την αναβάθμιση της Επαγγελματικής Εκπαίδευσης 
και Κατάρτισης και της Μαθητείας,
γ)  εισηγείται  στον  Υπουργό  Παιδείας,  Έρευνας  και 
Θρησκευμάτων και στον Υπουργό Εργασίας, Κοινωνικής 
Ασφάλισης και Κοινωνικής Αλληλεγγύης για θέματα της 
αρμοδιότητάς τους που σχετίζονται με την εφαρμογή 
των δράσεων του Εθνικού Στρατηγικού Πλαισίου για 
την αναβάθμιση της Επαγγελματικής Εκπαίδευσης και 
Κατάρτισης και της Μαθητείας.
5. Η Τεχνική Επιτροπή Ε.Ε.Κ. έχει τις εξής αρμοδιότητες:
α) υποστηρίζει την Εθνική Επιτροπή Ε.Ε.Κ. στην εφαρ-
μογή του Εθνικού Στρατηγικού Πλαισίου για την Αναβάθ-
μιση της Επαγγελματικής Εκπαίδευσης και Κατάρτισης 
και της Μαθητείας,
β) παρακολουθεί την εφαρμογή του Εθνικού Στρατη-
γικού Πλαισίου για την Αναβάθμιση της Επαγγελματικής 
Εκπαίδευσης και Κατάρτισης και της Μαθητείας και ελέγ-
χει την επίτευξη στόχων. Η λειτουργία αυτή περιλαμβάνει 
την παρακολούθηση της συμβολής των εμπλεκομένων 
στην Ε.Ε.Κ. και το συντονισμό της δράσης τους,
γ) εισηγείται στην Εθνική Επιτροπή Ε.Ε.Κ. σχετικά με 
τις ειδικότητες και τα επαγγελματικά περιγράμματα που 
αντιστοιχούν σε αυτές,
δ) συντονίζει τις επιμέρους δράσεις για την ανάπτυξη 
της μαθητείας,
ε) συντονίζει τις επιμέρους δράσεις για την ανάπτυ-
ξη και αναβάθμιση της Συνεχιζόμενης Επαγγελματικής 
Κατάρτισης.
Η  θητεία  των  μελών  της  τεχνικής  Επιτροπής  είναι 
τριετής. Σε περίπτωση λήξης της θητείας πριν από τον 
ορισμό των νέων μελών, αυτή παρατείνεται αυτοδικαίως 
έως τον ορισμό των νέων. Σε κάθε περίπτωση η παράτα-
ση αυτή δεν μπορεί να υπερβαίνει τους τρεις (3) μήνες. 
Τα μέλη των Επιτροπών δεν λαμβάνουν για τη συμμετο-
χή τους σε αυτές κανενός είδους αμοιβή ή αποζημίωση, 
εκτός από τα οδοιπορικά τους.
Η Τεχνική Επιτροπή Ε.Ε.Κ., για την υλοποίηση των αρ-
μοδιοτήτων της, κατά περίπτωση: α) λαμβάνει υπόψη 
τις Αναπτυξιακές Προτεραιότητες της χώρας σε Εθνικό, 
Περιφερειακό και Τοπικό Επίπεδο, β) λαμβάνει υπόψη 
τις εισηγήσεις των Περιφερειακών Επιτροπών Ε.Ε.Κ., των 
Συμπράξεων για τη Μαθητεία, των κοινωνικών εταίρων 
και λοιπών εμπλεκόμενων φορέων, γ) λαμβάνει υπόψη 
τις εκροές του Μηχανισμού Διάγνωσης Αναγκών της 
Αγοράς Εργασίας του Υπουργείου Εργασίας, Κοινωνικής 
Ασφάλισης και Κοινωνικής Αλληλεγγύης, δ) μπορεί να 
καλεί στις συνεδριάσεις της, ανάλογα με την εκάστοτε 
θεματική ενότητα, εκπρόσωπο του Ινστιτούτου Εκπαι-
δευτικής Πολιτικής (Ι.Ε.Π.) που εισηγείται για θέματα 
της αρμοδιότητάς του σύμφωνα με το ν. 3966/2011 
(Α΄ 118), καθώς και εκπροσώπους των υπηρεσιών και 
των εποπτευόμενων φορέων των Υπουργείων και των 
κοινωνικών εταίρων και ε) μπορεί να ορίζει επί τούτου 
γνωμοδοτικές επιτροπές που θα την συνεπικουρούν στο 
έργο της.
Άρθρο 80
Τροποποιήσεις του π.δ. 38/2010 (Α΄ 78)
1. Στην παρ. 1 του άρθρου 54 του π.δ. 38/2010 (Α΄ 78), 
όπως αντικαταστάθηκε με την υποπαράγραφο 17 της 
παρ. Θ.16. του άρθρου πρώτου του ν. 4093/2012 (Α΄ 222), 
προστίθεται δεύτερο εδάφιο ως εξής: 
«O Υπουργός Παιδείας, Έρευνας και Θρησκευμάτων 
είναι η αρμόδια αρχή για την έκδοση των ως άνω απο-
φάσεων υπό τους όρους του άρθρου 54Α.».
2. Στο π.δ. 38/2010 ύστερα από το άρθρο 54 προστί-
θεται άρθρο 54Α ως εξής:
«Άρθρο 54Α
Αρμοδιότητες του Υπουργού Παιδείας, Έρευνας
και Θρησκευμάτων ως προς τη διαδικασία
αναγνώρισης επαγγελματικών προσόντων
1. Ο Υπουργός Παιδείας, Έρευνας και Θρησκευμά-
των, ύστερα από θετική εισήγηση του Προϊσταμένου 
του Τμήματος που είναι αρμόδιο για τη γραμματειακή 
υποστήριξη του Συμβουλίου Αναγνώρισης Επαγγελμα-
τικών Προσόντων του άρθρου 55, εκδίδει απόφαση για 
την αναγνώριση επαγγελματικών προσόντων σύμφωνα 
με τις διατάξεις του παρόντος. Θετική εισήγηση γίνε-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2011
ται μόνο αν το Συμβούλιο Αναγνώρισης Επαγγελματι-
κών Προσόντων του άρθρου 55 έχει ήδη κρίνει όμοια, 
σωρευτικά ως προς το πρόγραμμα σπουδών, τον τίτλο 
και το εκπαιδευτικό ίδρυμα, περίπτωση και υφίσταται 
σχετική απόφαση περί αναγνώρισης επαγγελματικών 
προσόντων.
2. Αν δεν υπάρχει προηγούμενη κρίση του Συμβουλίου 
Αναγνώρισης Επαγγελματικών Προσόντων για όμοια 
περίπτωση ή σε περίπτωση αμφιβολίας, ο Προϊστάμε-
νος του Τμήματος της παραγράφου 1 παραπέμπει προς 
κρίση την υπόθεση στο Συμβούλιο Αναγνώρισης Επαγ-
γελματικών Προσόντων. Το ίδιο πράττει και αν κατά την 
κρίση του είναι δυνατή η αναγνώριση επαγγελματικών 
προσόντων ύστερα από αντισταθμιστικά μέτρα, σύμ-
φωνα με το άρθρο 14.
3. Ο ανωτέρω Προϊστάμενος στην περίπτωση της παρ. 
2 εκτελεί χρέη εισηγητή προς το Συμβούλιο Αναγνώρι-
σης Επαγγελματικών Προσόντων, πέραν των εισηγητών 
που προβλέπονται στην παρ. 8 του άρθρου 56, και έχει 
δικαίωμα ψήφου. Στο έργο του συνεπικουρείται από 
υπαλλήλους του Τμήματος της παραγράφου 1.
4. Αν ο ενδιαφερόμενος υποβάλλει στον Υπουργό 
Παιδείας, Έρευνας και Θρησκευμάτων αίτηση θεραπεί-
ας για οποιονδήποτε λόγο κατά της θετικής απόφασης, 
ο Υπουργός παραπέμπει την υπόθεση στο Συμβούλιο 
Αναγνώρισης Επαγγελματικών Προσόντων, το οποίο 
αποφαίνεται οριστικά. Η δυνατότητα άσκησης της ενδι-
κοφανούς προσφυγής της παραγράφου 8 του άρθρου 57 
από τον ενδιαφερόμενο κατά της οριστικής απόφασης 
του Συμβουλίου Αναγνώρισης Επαγγελματικών Προσό-
ντων, δεν θίγεται.
5. Οι διατάξεις του παρόντος άρθρου αφορούν στις 
αιτήσεις αναγνώρισης επαγγελματικών προσόντων που 
έχουν κατατεθεί έως τις 31.7.2017.».
3. Στην παρ. 1 του άρθρου 55 του π.δ. 38/2010, όπως 
το άρθρο αυτό αντικαταστάθηκε με την υποπαράγραφο 
20 της παρ. Θ.16. του άρθρου πρώτου του ν. 4093/2012, 
ύστερα από τις λέξεις «το οποίο» προστίθενται τα εξής 
«, με την επιφύλαξη των διατάξεων του άρθρου 54Α,».
4. Οι περιπτώσεις Β΄, Δ΄, και Η΄ της παρ. 2 του άρθρου 
56 του π.δ. 38/2010, όπως η παράγραφος αυτή αντικατα-
στάθηκε με την παρ. 1 του άρθρου 17 του ν. 4452/2017 
(Α΄ 17), αντικαθίστανται ως εξής:
«Β. Ο Προϊστάμενος της Γενικής Διεύθυνσης Ανώτατης 
Εκπαίδευσης της Γενικής Γραμματείας Παιδείας και Θρη-
σκευμάτων, με αναπληρωτή του τον Προϊστάμενο της 
Διεύθυνσης Οργανωτικής και Ακαδημαϊκής Ανάπτυξης 
της Γενικής Διεύθυνσης Ανώτατης Εκπαίδευσης.».
«Δ. Ο Προϊστάμενος του Τμήματος που είναι αρμόδιο 
για τη γραμματειακή υποστήριξη του Συμβουλίου Ανα-
γνώρισης Επαγγελματικών Προσόντων, με αναπληρωτή 
του υπάλληλο του ιδίου Τμήματος, που ορίζεται από αυ-
τόν. Ο ανωτέρω Προϊστάμενος μπορεί να εκτελεί χρέη 
εισηγητή, πέραν των εισηγητών που προβλέπονται στην 
παρ. 8 του άρθρου 56, και έχει δικαίωμα ψήφου.».
«Η. Ως Γραμματέας, μαζί με τον αναπληρωτή του, ορί-
ζεται υπάλληλος του Τμήματος που είναι αρμόδιο για τη 
γραμματειακή υποστήριξη του Συμβουλίου Αναγνώρι-
σης Επαγγελματικών Προσόντων.».
5. Στο άρθρο 57Α του π.δ. 38/2010, το οποίο προ-
στέθηκε με την υποπαράγραφο 24 της παρ. Θ.16. του 
άρθρου πρώτου του ν. 4093/2012, προστίθεται παρ. 3 
ως εξής:
«3. Με κοινή απόφαση των Υπουργών Παιδείας, Έρευ-
νας και Θρησκευμάτων και Οικονομικών ορίζεται το 
ύψος της αποζημίωσης των μελών της Κεντρικής Επι-
τροπής Οργάνωσης και Διεξαγωγής Γραπτής Δοκιμα-
σίας, καθώς και των άλλων εμπλεκομένων στη γραπτή 
δοκιμασία επαγγελματικής ισοδυναμίας της παραγρά-
φου 1, σύμφωνα με τις διατάξεις της 48066/ΙΑ/31.3.2014 
απόφασης του Υπουργού Παιδείας και Θρησκευμάτων 
(Β΄ 896) και την παρ. 1 του άρθρου 21 του ν. 4354/2015 
(Α΄ 176).».
Άρθρο 81
Θέματα του Ιδρύματος 
Κρατικών Υποτροφιών (Ι.Κ.Υ.)
1. Η παρ. 6 του άρθρου 59 του ν. 3966/2011 (Α΄ 118), 
όπως αντικαταστάθηκε με την παρ. 2 του άρθρου 31 του 
ν. 4386/2016 (Α΄ 83), αντικαθίσταται ως εξής:
«6. α) Η αξιολόγηση των αιτήσεων για χορήγηση υπο-
τροφιών και οικονομικών ενισχύσεων από το Ι.Κ.Υ., κα-
θώς και των αιτήσεων που υποβάλλονται στο πλαίσιο 
ερευνητικών προγραμμάτων του Ι.Κ.Υ. γίνονται εξατομι-
κευμένα από καταξιωμένους επιστήμονες της Ελλάδας 
και του εξωτερικού που επιλέγονται με απόφαση του 
Διοικητικού Συμβουλίου του Ι.Κ.Υ..
β) Η αποζημίωση των αξιολογητών της περίπτωσης α΄ 
καθορίζεται με απόφαση του Διοικητικού Συμβουλίου 
του Ι.Κ.Υ.. Η αποζημίωση δεν μπορεί να είναι ανώτερη 
των  ογδόντα  (80)  ευρώ  ανά  αξιολογούμενη  αίτηση, 
ανάλογα με το αντικείμενο της αίτησης και το συνολικό 
ετήσιο ποσό αποζημίωσης κάθε αξιολογητή δεν μπορεί 
να υπερβαίνει το ποσό των δύο χιλιάδων τετρακοσίων 
(2.400) ευρώ ανεξαρτήτως του αριθμού των αξιολογή-
σεων που διενεργούνται».
2. Το  πρώτο  εδάφιο  της  παρ.  2  του  άρθρου  2  της 
υποπαρ. Δ.9 της παρ. Δ του άρθρου 2 του ν. 4336/2015 
(Α΄ 94), όπως η παράγραφος αυτή αντικαταστάθηκε με 
την παρ. 5 του άρθρου 24 του ν. 4386/2016 (Α΄ 83), αντι-
καθίσταται ως εξής: 
«Στο πεδίο εφαρμογής του παρόντος νόμου δεν εμπί-
πτουν οι μετακινήσεις εκτός έδρας του πάσης φύσης 
προσωπικού που απασχολείται για τις ανάγκες προγραμ-
μάτων ή έργων (ερευνητικών, αναπτυξιακών κ.λπ.) του 
Ιδρύματος Κρατικών Υποτροφιών (Ι.Κ.Υ.), των ερευνητι-
κών και τεχνολογικών φορέων και των Ε.Λ.Κ.Ε. των Α.Ε.Ι., 
που χρηματοδοτούνται αποκλειστικά από την Ευρω-
παϊκή Ένωση ή από διεθνείς οργανισμούς ή ιδιωτικά 
κονδύλια ή κληροδοτήματα ή ίδιους πόρους, εφόσον η 
σχετική δαπάνη καλύπτεται από τα προγράμματα ή τα 
έργα αυτά, για τις ανάγκες των οποίων μετακινούνται.».
Άρθρο 82
Λοιπές διατάξεις
1. Στην υποπερίπτωση βδ΄ της περίπτωσης β΄ της παρ. 
1 του άρθρου 16 του ν. 4354/2015 (Α΄ 176) η λέξη «Ενι-
αίων» αντικαθίσταται από τη λέξη «Γενικών» και ύστερα 
2012
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
από τις λέξεις «Επαγγελματικών Λυκείων» προστίθενται 
οι λέξεις «Ενιαίων Ειδικών Επαγγελματικών Γυμνασίων-
Λυκείων.».
2. Στην παρ. 7 του άρθρου 18 του ν. 4452/2017 (Α΄ 57) 
προστίθεται δεύτερο εδάφιο ως εξής: 
«Κατ΄ εξαίρεση, στον Πρόεδρο και τον Αντιπρόεδρο 
του Συμβουλίου καταβάλλονται δαπάνες μετακίνησης 
σύμφωνα με την υποπαράγραφο Δ.9 της παρ. Δ του άρ-
θρου 2 του ν. 4336/2015 (Α΄ 94)».
3.  Εγκρίνεται  η  αποζημίωση  για  την  υπερωριακή 
απασχόληση των εκπαιδευτικών στα τμήματα δευτε-
ροβάθμιας εκπαίδευσης που λειτουργούν στη Μονάδα 
Απεξάρτησης «18 ΑΝΩ» του Ψυχιατρικού Νοσοκομείου 
Αθηνών (Ψ.Ν.Α.) που πραγματοποιήθηκε από 19.10.2016 
έως 27.3.2017 και για την οποία δεν είχε εκδοθεί η προ-
βλεπόμενη στην παρ. 7 του άρθρου 26 του ν. 4368/2016 
(Α΄ 21) απόφαση του Υπουργού Παιδείας, Έρευνας και 
Θρησκευμάτων. Η αποζημίωση για την υπερωριακή απα-
σχόληση καταβάλλεται από τις υπηρεσίες όπου ανήκουν 
οργανικά οι ανωτέρω εκπαιδευτικοί. 
4. α) Οι διατάξεις του ν.δ. 3832/1958 (Α΄ 128) εφαρ-
μόζονται αναλόγως και για τους ομογενείς εξ Αιγύπτου. 
β) Η παράγραφος αυτή ισχύει από 1.1.2017 και εφαρ-
μόζεται και για τις σχετικές διαδικασίες που βρίσκονταν 
σε εξέλιξη κατά την ημερομηνία αυτή.
5. Στην περίπτωση θ΄ της παρ. 3 του άρθρου 7 του 
π.δ. 114/2014 (Α΄ 181), η οποία προστέθηκε με την πε-
ρίπτωση γ΄ της παρ. 1 του άρθρου 62 του ν. 4342/2015 
(Α΄ 143), διαγράφονται οι λέξεις «των Τεχνικών Συμβου-
λίων των Α.Ε.Ι. και των Τ.Ε.Ι. κατόπιν των σχετικών ειση-
γήσεων, καθώς και». 
6. Το άρθρο 19 του ν. 4283/2014 (Α΄ 189), όπως αντι-
καταστάθηκε με το άρθρο 62 του ν. 4409/2016 (Α΄ 136), 
αντικαθίσταται ως εξής:
«Άρθρο 19
Για την πληρωμή αναπληρωτών και ωρομίσθιων εκ-
παιδευτικών, καθώς και Ειδικού Εκπαιδευτικού και Ει-
δικού Βοηθητικού Προσωπικού, μπορεί να γίνει χρήση 
πόρων του εθνικού σκέλους του Προγράμματος Δημο-
σίων Επενδύσεων του Υπουργείου Παιδείας, Έρευνας και 
Θρησκευμάτων. Η σχετική δαπάνη μπορεί να βαρύνει 
την Συλλογική Απόφαση Έργων (ΣΑΕ) 047 με Κωδικό 
έργου 2014ΣΕ04700000 και τίτλο «Πληρωμή αναπληρω-
τών και ωρομίσθιων εκπαιδευτικών, καθώς και Ειδικού 
Εκπαιδευτικού και Βοηθητικού Προσωπικού (ΕΕΠ-ΕΒΠ) 
του Υπουργείου Παιδείας, Έρευνας και Θρησκευμάτων 
βάσει του άρθρου 62 του ν. 4409/2016 (Α΄ 136)» του 
έτους 2017 έως το ποσό των τριάντα επτά εκατομμυ-
ρίων επτακοσίων σαράντα οκτώ χιλιάδων οκτακοσίων 
(37.748.800) ευρώ και την οικεία Συλλογική Απόφαση 
του έτους 2018 έως του ποσού των δεκατριών εκατομ-
μυρίων τριακοσίων χιλιάδων (13.300.000) ευρώ.».
7. Στο τέλος της περίπτωσης α΄ της παρ. 1 του άρθρου 
4 του ν. 3328/2005 (Α΄ 80) οι λέξεις: «με παρακολούθη-
ση» αντικαθίστανται από τις λέξεις: «εξ αποστάσεως των 
Ανώτατων Εκπαιδευτικών Ιδρυμάτων (Α.Ε.Ι.) της ημε-
δαπής».
8. Η περίπτωση 16 της υποπαρ. Θ.3. της παρ. Θ του 
άρθρου πρώτου του ν. 4093/2012 (Α΄ 222), όπως τροπο-
ποιήθηκε με την παρ. 7 του άρθρου 42 του ν. 4386/2016 
(Α΄ 83), αντικαθίσταται ως εξής:
«16. Κατά την υποβολή της αίτησης για τη χορήγηση 
ή τροποποίηση ή επικαιροποίηση της άδειας Κολλεγί-
ου, Ιδιωτικού Ινστιτούτου Επαγγελματικής Κατάρτισης 
(Ι.Ι.Ε.Κ.), Κέντρου Διά Βίου Μάθησης Επιπέδου Ένα και 
Κέντρου Δια Βίου Μάθησης Επιπέδου Δύο υποβάλλονται 
και τα προγράμματα σπουδών προς έγκριση. Η διαδικα-
σία υποβολής και έγκρισης των προγραμμάτων σπου-
δών καθορίζεται με απόφαση του Υπουργού Παιδείας, 
Έρευνας και Θρησκευμάτων. 
Στην άδεια Κολλεγίου και Ιδιωτικού Ινστιτούτου Επαγ-
γελματικής Κατάρτισης (Ι.Ι.Ε.Κ.) προσαρτάται Παράρτημα 
με τα προγράμματα σπουδών και τις ειδικότητες που λει-
τουργούν σύμφωνα με την ισχύουσα νομοθεσία και στην 
άδεια των Κέντρων Διά Βίου Μάθησης Επιπέδου Ένα 
και Δύο προσαρτάται Παράρτημα με τα προγράμματα 
σπουδών, με απόφαση του Προϊσταμένου του αρμόδιου 
Τμήματος ή της αρμόδιας Διεύθυνσης του Υπουργείου 
Παιδείας, Έρευνας και Θρησκευμάτων. Η απόφαση αυτή 
τροποποιείται με την ίδια διαδικασία, ύστερα από αίτηση 
του φορέα εκπαίδευσης και κατάρτισης.».
9. Το δεύτερο εδάφιο της παρ. 2 του άρθρου 32 του 
ν. 4009/2011 αντικαθίσταται ως εξής:
«Το περιεχόμενο του προγράμματος σπουδών εγκρί-
νεται από τη Σύγκλητο, ύστερα από εισήγηση του Τομέα 
και σύμφωνη γνώμη της Συνέλευσης Τμήματος.».
10. Στην παρ. 4 του άρθρου 11 του ν. 2889/2001 (Α΄ 37), 
όπως τροποποιήθηκε με την παρ. 5 του άρθρου 30 του 
ν. 4386/2016 (Α΄ 83) η φράση «δύο (2) ετών» ύστερα από 
τη φράση «για χρονικό διάστημα» και πριν τη φράση 
«από την έναρξη ισχύος της παρούσας» αντικαθίσταται 
με τη φράση «πέντε (5) ετών».
11. Στην αρχή του πρώτου εδαφίου της περίπτωσης ε΄ 
της παρ. 4 του άρθρου 24 του ν. 4009/2011, όπως τροπο-
ποιήθηκε με την παρ. 24 του άρθρου 34 του ν. 4115/2013 
(Α΄ 24), πριν από τη λέξη «πρόεδροι» προστίθενται τα 
εξής: «ο Πρόεδρος του Εθνικού Οργανισμού Πιστοποίη-
σης Προσόντων και Επαγγελματικού Προσανατολισμού 
(Ε.Ο.Π.Π.Ε.Π.), ο Πρόεδρος του Ιδρύματος Κρατικών Υπο-
τροφιών (Ι.Κ.Υ.), ο Πρόεδρος του Εθνικού Συμβουλίου 
Εκπαίδευσης και Ανάπτυξης Ανθρωπίνου Δυναμικού 
(Ε.Σ.Ε.Κ.Α.Α.Δ.), οι Πρόεδροι των Συμβουλίων Επιλογής 
Σχολικών Συμβούλων που προβλέπονται στην παρ. 1 
του άρθρου 16 του ν. 3848/2010 (Α΄ 71),».
Άρθρο 83
1. Στο τέλος της παρ. 4 του άρθρου 42 του ν. 4186/2013 
(Α΄ 193), όπως αντικαταστάθηκε από την παρ. 8 του άρ-
θρου 58 του ν. 4310/2014 (Α΄ 258), προστίθεται εδάφιο 
που έχει ως εξής: 
«Για τον ορισμό του αριθμού των εισακτέων και τη δια-
δικασία επιλογής των υποψηφίων για την εισαγωγή σε Ει-
σαγωγικές Κατευθύνσεις των Τμημάτων Πανεπιστημίων 
και Τ.Ε.Ι. εφαρμόζονται αντίστοιχα οι ισχύουσες διατάξεις 
για την εισαγωγή στα Τμήματα Πανεπιστημίων και Τ.Ε.Ι..».
2.α) Στο πρώτο εδάφιο της παρ. 6 του άρθρου 16 του 
ν. 4009/2011 διαγράφονται οι λέξεις «Με απόφαση της 
Κοσμητείας της Σχολής» και τίθενται οι λέξεις «Με από-
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2013
φαση της Συνέλευσης του Τμήματος» και στο τέλος του 
εδαφίου, μετά τις λέξεις «για την κάλυψη εκπαιδευτικών 
αναγκών» τίθενται οι λέξεις «με την επιφύλαξη κάθε άλ-
λης ειδικότερης διάταξης». 
β) Στο δεύτερο εδάφιο της παρ. 6 του άρθρου 16 του 
ν. 4009/2011, διαγράφονται οι λέξεις «Με τον Οργανι-
σμό» και τίθενται οι λέξεις «Με τον Κανονισμό».
3. Στο τελευταίο εδάφιο της περίπτωσης α΄ της παρ. 1 
του άρθρου 19 του ν. 4009/2011, όπως η παράγραφος 
αυτή αντικαταστάθηκε με την παρ. 1 του άρθρου τέταρ-
του του ν. 4405/2016 (Α΄ 129), διαγράφονται οι λέξεις 
«μέχρι την έκδοση Εσωτερικού Κανονισμού του οικείου 
Α.Ε.Ι.». 
4. Στο πρώτο εδάφιο της περίπτωσης α΄ της παρ. 1 
του άρθρου 29 του ν. 4009/2011 διαγράφονται οι λέξεις 
«μπορεί να».
5. Στα άρθρα 14, 55, 58 και 59 του ν. 4009/2011, όπου 
αναφέρεται το Συμβούλιο του Ιδρύματος νοείται «η Σύ-
γκλητος».
6. Στο πρώτο εδάφιο της παρ. 3 του άρθρου 57 του 
ν. 4009/2011 ύστερα από τις λέξεις «ύστερα από» και 
πριν από τη λέξη «γνώμη» προστίθεται η λέξη «σύμφω-
νη» και ύστερα από τις λέξεις «της Συγκλήτου» διαγρά-
φεται η φράση «και εγκρίνεται από το Συμβούλιο του 
Ιδρύματος».
7.α) Η περίπτωση β΄ της παρ. 1 του άρθρου 62 του 
ν. 4009/2011 αντικαθίσταται ως εξής: 
«β) Οι κατευθύνσεις του προγράμματος επί των οποίων 
βασίζονται οι συμφωνίες προγραμματικού σχεδιασμού 
καθορίζονται από τη Σύγκλητο, ύστερα από γνώμη των 
Κοσμητειών των Σχολών. Ακολούθως, τα σχέδια των συμ-
φωνιών προγραμματικού σχεδιασμού καταρτίζονται από 
το Πρυτανικό Συμβούλιο και εγκρίνονται από τη Σύγκλη-
το, η οποία παρακολουθεί και ελέγχει την υλοποίηση των 
συμφωνιών σε ετήσια βάση, σύμφωνα με όσα ειδικότερα 
ορίζονται στον Κανονισμό του Ιδρύματος.».
β) Στο πρώτο εδάφιο της παρ. 5 του άρθρου 62 του 
ν. 4009/2011 διαγράφεται η λέξη «Οργανισμός» και τί-
θεται η λέξη «Κανονισμός».
8. Στο τέλος της περίπτωσης α΄ της παρ. 5 του άρθρου 
2 του ν. 2530/1997 (Α΄ 218) και στο πλαίσιο της εφαρμο-
γής της διάταξης αυτής σύμφωνα με την παράγραφο 9 
του άρθρου 84, προστίθενται τα εξής: 
«Η άδεια της παρούσας περίπτωσης μπορεί να χορη-
γείται και σε μέλη Δ.Ε.Π. καλλιτεχνικών Τμημάτων για την 
άσκηση καλλιτεχνικής δραστηριότητας, συναφούς με το 
γνωστικό - καλλιτεχνικό τους αντικείμενο.».
9. Η παρ. 4 του άρθρου 21 του ν. 4332/2015 (Α΄ 76), 
όπως το άρθρο αυτό τροποποιήθηκε με την παρ. 2 του 
άρθρου 31 του ν. 4452/2017 (Α΄ 17), αντικαθίσταται ως 
εξής: 
«4. Δεν είναι δυνατή η μετεγγραφή μεταξύ Τμημάτων ή 
Σχολών που εδρεύουν στην ίδια πόλη ή στον ίδιο νομό, 
εφόσον πρόκειται για τους Νομούς Αττικής και Θεσσα-
λονίκης.».
10.α) Τα εδάφια τέταρτο έως και τελευταίο της παρ. 1 
του άρθρου 10 του ν. 2552/1997 (A΄ 266), όπως η παρά-
γραφος αυτή τροποποιήθηκε με την παρ. 3 του άρθρου 
61 του ν. 4386/2016 (Α΄83), αντικαθίστανται ως εξής: 
«Ως μέλη της Δ.Ε. ορίζονται: α) Επτά (7) μέλη Δ.Ε.Π. άλ-
λων Α.Ε.Ι. της ημεδαπής ή Έλληνες επιστήμονες, οι οποίοι 
κατέχουν θέση καθηγητή οποιασδήποτε βαθμίδας σε 
Α.Ε.Ι. του εξωτερικού, είτε επιστήμονες αναγνωρισμένου 
κύρους ή ερευνητές, οι οποίοι έχουν γνώση και πείρα 
σε θέματα εκπαίδευσης από απόσταση και λειτουργίας 
Ανοικτών Πανεπιστημίων. Για τα μέλη της περίπτωσης 
αυτής ορίζονται ισάριθμα αναπληρωματικά μέλη. Ως 
Πρόεδρος της Δ.Ε. ορίζεται ένα από τα ως άνω τακτικά 
μέλη. β) Οι κοσμήτορες των αυτοδύναμων Σχολών του 
Ιδρύματος, οι οποίοι αναπληρώνονται από τους Αναπλη-
ρωτές τους. γ) Ένα (1) μέλος Δ.Ε.Π. του Ε.Α.Π., που εκλέγε-
ται με το αναπληρωματικό του από τα υπηρετούντα στο 
ίδρυμα μέλη Δ.Ε.Π.. με μυστική ψηφοφορία μεταξύ των 
μελών αυτής της κατηγορίας προσωπικού. Σε περίπτωση 
μη εκλογής για οποιονδήποτε λόγο του εκπροσώπου 
των υπηρετούντων στο ίδρυμα μελών Δ.Ε.Π., η Δ.Ε. νομί-
μως συγκροτείται, συνεδριάζει και λαμβάνει αποφάσεις 
χωρίς τον ορισμό του ανωτέρω μέλους.».
β) Καταργείται το τελευταίο εδάφιο της παράγραφος 
7 του άρθρου 10 του ν. 2552/1997, όπως η παράγραφος 
αυτή τροποποιήθηκε με την περίπτωση γ΄ της παρ. 5 του 
άρθρου 28 του ν. 4368/2016 (Α΄ 21).
γ) Η Δ.Ε. του Ε.Α.Π. ανασυγκροτείται σύμφωνα με τα 
οριζόμενα στην περίπτωση α΄ με απόφαση του Υπουρ-
γού Παιδείας, Έρευνας και Θρησκευμάτων, που δημο-
σιεύεται στην Εφημερίδα της Κυβερνήσεως. Έως την 
έκδοση της απόφασης αυτής, η ορισθείσα κατά τη δημο-
σίευση του παρόντος νόμου Δ.Ε. του Ε.Α.Π. εξακολουθεί 
να ασκεί τα καθήκοντά της.
δ) Στη Διοικούσα Επιτροπή του Ελληνικού Ανοιχτού 
Πανεπιστημίου, συμμετέχει ένας (1) εκπρόσωπος των 
προπτυχιακών φοιτητών, ένας (1) εκπρόσωπος των με-
ταπτυχιακών φοιτητών και ένας (1) εκπρόσωπος των 
των υποψήφιων διδακτόρων του Ελληνικού Ανοικτού 
Πανεπιστημίου, με δικαίωμα λόγου και χωρίς δικαίωμα 
ψήφου, οι οποίοι εκλέγονται για ετήσια θητεία και χωρίς 
δυνατότητα επανεκλογής. Με απόφαση της Διοικούσας 
Επιτροπής, ορίζονται οι κανόνες εκλογής των ανωτέρω 
εκπροσώπων.
Η Διοικούσα Επιτροπής συγκροτείται και λειτουργεί 
νόμιμα, έστω και αν δεν έχουν εκλεγεί οι εκπρόσωποι 
των φοιτητών.
11. Στο πρώτο εδάφιο της παρ. 10 του άρθρου 4 του 
ν. 2552/1997 (Α΄ 266) μετά τη λέξη «καθηγητές» και πριν 
τη φράση «ή υπηρετούντες λέκτορες» προστίθεται η 
φράση «εξαιρουμένων των Πρυτάνεων, Αντιπρυτάνεων 
και Κοσμητόρων Α.Ε.Ι.».
12. Στην περίπτωση i της παρ. 2 του άρθρου 5 του 
ν. 3391/2005 (Α΄ 240) μετά τη λέξη «Πανεπιστημίου» και 
πριν τη λέξη «και» προστίθεται η φράση «εξαιρουμένων 
των Πρυτάνεων, Αντιπρυτάνεων και Κοσμητόρων Α.Ε.Ι.».
13. Στο τέλος του άρθρου 2 του ν. 3848/2010 (Α΄ 71) 
προστίθεται παράγραφος 8 ως εξής:
«8. Δεν υπάγονται στις διατάξεις των παραγράφων 2, 
3 και 4 όσοι εισήχθησαν κατά τα ακαδημαϊκά έτη 2013-
2014 και 2014-2015 σε καθηγητικές σχολές, όπως αυτές 
ορίζονται στην παρ. 2 του άρθρου 8 του ν. 3194/2003 
(Α΄ 267).».
2014
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
14. Η παρ. 1 του άρθρου 44 του ν. 4009/2011 αντικα-
θίσταται ως εξής:
«1. Προγράμματα σπουδών πρώτου κύκλου μπορεί 
να διοργανώνονται, συνολικά ή εν μέρει, αποκλειστικά 
για πολίτες χωρών εκτός Ε.Ε. και μόνο σε συνεργασία 
με το Διεθνές Πανεπιστήμιο της Ελλάδος (ΔΙ.ΠΑ.Ε.), σε 
ξένη γλώσσα, με απόφαση της Συγκλήτου, η οποία εκ-
δίδεται ύστερα από εισήγηση της Συνέλευσης του οικεί-
ου Τμήματος ή της Κοσμητείας με τη σύμφωνη γνώμη 
των εμπλεκόμενων Τμημάτων. Ζητήματα λειτουργίας 
του προγράμματος, επιλογής, δικαιωμάτων και υπο-
χρεώσεων των φοιτητών, διδασκαλίας, εκπαιδευτικού 
προσωπικού και οικονομικής συμμετοχής ρυθμίζονται 
με υπουργική απόφαση βάσει του ισχύοντος νομικού 
πλαισίου (ν. 3391/2005) για το Διεθνές Πανεπιστήμιο της 
Ελλάδος. Η εισήγηση, καθώς και το πλαίσιο λειτουργίας 
αξιολογούνται από ειδική τριμελή επιτροπή που διορίζει 
το Υπουργείο Παιδείας, Έρευνας και Θρησκευμάτων.».
15. α) Ο χαρακτηρισμός της διαγωγής των μαθητών 
της δευτεροβάθμιας εκπαίδευσης έχει παιδαγωγικό χα-
ρακτήρα και αποσκοπεί στον εντοπισμό προβλημάτων 
συμπεριφοράς και στην καλύτερη παιδαγωγική αντιμε-
τώπισή τους στο πλαίσιο της σχολικής ζωής. Κανένας 
χαρακτηρισμός που αφορά τη διαγωγή των μαθητών 
αυτών δεν αναγράφεται στους τίτλους σπουδών, όπως 
ιδίως στα απολυτήρια, τα αποδεικτικά απόλυσης και τα 
κάθε είδους αποδεικτικά και πιστοποιητικά σπουδών.
β) Αποδεικτικά απόλυσης και κάθε είδους αποδεικτικά 
και πιστοποιητικά σπουδών, που αφορούν μαθητές που 
φοίτησαν στη δευτεροβάθμια εκπαίδευση πριν από την 
έναρξη ισχύος του παρόντος, εκδίδονται εφεξής χωρίς 
την αναγραφή του χαρακτηρισμού της διαγωγής.
γ) Στην παρ. 7 του άρθρου 26 του π.δ. 104/1979 (Α΄ 23), 
όπως τροποποιήθηκε με την παρ. 5 του άρθρου 1 του 
π.δ. 294/1980 (Α΄ 81), διαγράφονται οι λέξεις «και ανα-
γράφεται επί του τίτλου».
Άρθρο 84
Τελικές και μεταβατικές διατάξεις
Κεφαλαίων Α΄ έως Ε΄
1. Όπου στις κείμενες διατάξεις αναγράφεται ο όρος 
«Αναπληρωτής Πρύτανη» νοείται ο «Αντιπρύτανης».
2. Όπου στις κείμενες διατάξεις αναγράφεται ο όρος 
«Συνέλευση Τ.Ε.Ι.» νοείται η «Σύγκλητος Τ.Ε.Ι.», όπου ανα-
γράφεται ο όρος «Συμβούλιο Τ.Ε.Ι.» νοείται το «Πρυτανικό 
Συμβούλιο Τ.Ε.Ι.», όπου αναγράφεται ο όρος «Πρόεδρος 
Τ.Ε.Ι.» νοείται ο «Πρύτανης Τ.Ε.Ι.», όπου αναγράφεται ο 
όρος  «Αντιπρόεδρος  Τ.Ε.Ι.»  νοείται  ο  «Αντιπρύτανης 
Τ.Ε.Ι.», και όπου αναγράφονται οι όροι «Διευθυντής Τ.Ε.Ι.» 
και «Διεύθυνση Τ.Ε.Ι.», νοούνται ο «Κοσμήτορας Τ.Ε.Ι.» και 
«Κοσμητεία Τ.Ε.Ι.», αντίστοιχα.
3. Η περίπτωση ια΄ του άρθρου 2 δεν θίγει τις διατάξεις 
της παρ. 5 του άρθρου 78 του ν. 4009/2011 και άλλες 
ειδικότερες διατάξεις για τους λέκτορες.
4. Οι διατάξεις των άρθρων 6 και 11 έχουν εφαρμογή 
και στα κατά την έναρξη ισχύος του παρόντος νόμου 
λειτουργούντα μη αυτοδύναμα Α.Ε.Ι. και Τμήματα, αντί-
στοιχα, εκτός του Ελληνικού Ανοιχτού Πανεπιστημίου 
(Ε.Α.Π.) και του Διεθνούς Πανεπιστημίου της Ελλάδος 
(ΔΙ.ΠΑ.Ε.).
5. Οι ήδη υφιστάμενες Σχολές με ένα (1) Τμήμα, μέσα 
σε τρεις (3) μήνες από την έναρξη ισχύος του παρόντος 
νόμου, αποστέλλουν στο Υπουργείο Παιδείας, Έρευνας 
και Θρησκευμάτων την ειδική αιτιολόγηση της παρα-
γράφου 2 του άρθρου 9.
6. Για συγχώνευση, κατάτμηση, μετονομασία, κατάρ-
γηση και μεταβολή της έδρας Α.Ε.Ι., καθώς και για ίδρυ-
ση, συγχώνευση, κατάτμηση και κατάργηση Σχολής ή 
Τμήματος Α.Ε.Ι., και κατάργηση Εισαγωγικών Κατευθύν-
σεων και ίδρυση, συγχώνευση, κατάτμηση και κατάρ-
γηση Εισαγωγικών Κατευθύνσεων και Κατευθύνσεων 
Προχωρημένου Εξαμήνου σε Σχολές και Τμήματα Α.Ε.Ι., 
για τα οποία έχει ήδη περιέλθει το προεδρικό διάταγμα 
για επεξεργασία στο Συμβούλιο της Επικρατείας, η δια-
δικασία συνεχίζεται σύμφωνα με τις ισχύουσες έως την 
έναρξη ισχύος του παρόντος νόμου διατάξεις. Για όσα 
δεν υπάγονται στο προηγούμενο εδάφιο, εφαρμόζο-
νται οι διατάξεις του παρόντος νόμου. Οι ήδη δοθείσες 
γνώμες της Αρχής Διασφάλισης και Πιστοποίησης της 
Ποιότητας στην Ανώτατη Εκπαίδευση (Α.ΔΙ.Π.) και της 
Συγκλήτου των οικείων Ιδρυμάτων ισχύουν για την έκ-
δοση του οικείου προεδρικού διατάγματος. Όσον αφορά 
στην ίδρυση εισαγωγικών κατευθύνσεων για τις οποίες 
έχει ήδη έως την έναρξη του παρόντος υποβληθεί αίτημα 
στο Υπουργείο Παιδείας, Έρευνας και Θρησκευμάτων 
και ερώτημα για έκδοση γνώμης από την Α.Δ.Ι.Π. η δι-
αδικασία συνεχίζεται και οι εισαγωγικές κατευθύνσεις 
ιδρύονται σύμφωνα με τις ισχύουσες, έως την έναρξη 
ισχύος του παρόντος, διατάξεις.
7.  Για  μετονομασία,  μεταβολή  έδρας  ή  γνωστικού 
αντικειμένου Σχολής ή Τμήματος Α.Ε.Ι. και μετονομασία 
Εισαγωγικών Κατευθύνσεων, καθώς και Κατευθύνσεων 
Προχωρημένου Εξαμήνου σε Σχολές και Τμήματα Α.Ε.Ι., 
για τα οποία έχει ήδη περιέλθει το προεδρικό διάταγμα 
για επεξεργασία στο Συμβούλιο της Επικρατείας, η δια-
δικασία συνεχίζεται σύμφωνα με τις ισχύουσες έως την 
έναρξη ισχύος του παρόντος νόμου διατάξεις. Για όσα 
δεν υπάγονται στο προηγούμενο εδάφιο εφαρμόζονται 
οι διατάξεις του παρόντος νόμου. Οι ήδη δοθείσες γνώ-
μες της Α.ΔΙ.Π. και της Συγκλήτου των οικείων Ιδρυμάτων 
ισχύουν για την έκδοση της οικείας απόφασης. 
8. Μέχρι την έκδοση του Οργανισμού του άρθρου 7, 
τα θέματα που προβλέπονται στις περιπτώσεις δ΄ και 
στ΄ της παραγράφου 2 του άρθρου 7 ρυθμίζονται με 
αποφάσεις της Συγκλήτου, οι οποίες δημοσιεύονται στην 
Εφημερίδα της Κυβερνήσεως. Για τα λοιπά θέματα που 
ρυθμίζονται από τον Οργανισμό και τον Εσωτερικό Κα-
νονισμό των άρθρων 7 και 8, και μέχρι την έκδοση αυ-
τών, εξακολουθούν να εφαρμόζονται οι ισχύουσες κατά 
την έναρξη ισχύος του παρόντος νόμου διατάξεις, όπως 
έχουν τροποποιηθεί και ισχύουν, εφόσον δεν έρχονται σε 
αντίθεση με τις διατάξεις του παρόντος νόμου.
9. Ως προς τη διαδικασία προκήρυξης θέσεων, επιλογής 
και διορισμού των μελών Δ.Ε.Π. και μελών Ε.Ε.Π., Ε.ΔΙ.Π. 
και Ε.Τ.Ε.Π. του Ιδρύματος, καθώς και ως προς τα καθή-
κοντα, δικαιώματα και υποχρεώσεις τους, εφαρμόζονται 
οι ισχύουσες κατά τη δημοσίευση του ν. 4009/2011 δια-
τάξεις, όπως έχουν τροποποιηθεί και ισχύουν, καθώς και 
οι σχετικές διατάξεις του ν. 4009/2011, εφόσον δεν έρχο-
νται σε αντίθεση με τις διατάξεις του παρόντος νόμου. 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2015
10. Όπου στις ανωτέρω διατάξεις της παραγράφου 9, 
αλλά και στις διατάξεις που μεταβατικά ισχύουν σύμ-
φωνα με την παράγραφο 8, προβλέπεται αρμοδιότητα 
του Υπουργού Παιδείας, Έρευνας και Θρησκευμάτων για 
τον έλεγχο νομιμότητας και την έγκριση προκηρύξεων 
θέσεων, την απόκλιση από το ελάχιστο όριο διδασκαλίας 
και τη χορήγηση αδειών, η αρμοδιότητα αυτή ασκείται 
από τον Πρύτανη. Ο Υπουργός Παιδείας, Έρευνας και 
Θρησκευμάτων διατηρεί την αρμοδιότητα έγκρισης της 
πίστωσης, όπου απαιτείται, πριν από τη δημοσίευση της 
σχετικής πράξης στην Εφημερίδα της Κυβερνήσεως.
11. Κατά την πρώτη εφαρμογή του παρόντος νόμου 
και έως την έκδοση του Εσωτερικού Κανονισμού κάθε 
Ιδρύματος, ζητήματα ως προς τη διαδικασία ορισμού και 
ανάδειξης εκπροσώπων των μελών Δ.Ε.Π., των φοιτητών 
και κάθε είδους προσωπικού στα συλλογικά όργανα του 
Ιδρύματος, καθώς και ο τρόπος διεξαγωγής των εκλογι-
κών διαδικασιών για την ανάδειξη των μονοπρόσωπων 
οργάνων, ρυθμίζονται με απόφαση του Υπουργού Παι-
δείας, Έρευνας και Θρησκευμάτων, που δημοσιεύεται 
στην Εφημερίδα της Κυβερνήσεως. Οι εκλογές προκη-
ρύσσονται και διεξάγονται από τα υπηρετούντα κατά 
την έναρξη ισχύος του παρόντος νόμου όργανα, σύμ-
φωνα με όσα ειδικότερα ορίζονται στις διατάξεις του 
παρόντος.
12. Η εκλογή εκπροσώπων φοιτητών, μελών Ε.Ε.Π., 
Ε.ΔΙ.Π. και Ε.Τ.Ε.Π. και διοικητικών υπαλλήλων στα συλ-
λογικά όργανα διοίκησης και η συγκρότηση των οργά-
νων αυτών, καθώς και οι διαδικασίες εκλογής των μο-
νοπρόσωπων οργάνων διοίκησης των Α.Ε.Ι., πρέπει να 
έχουν ολοκληρωθεί έως τις 30.11.2017, οπότε λήγει και 
η θητεία των υφιστάμενων οργάνων, που παρατάθηκε 
σύμφωνα με το άρθρο 2 του ν. 4473/2017 (Α΄ 78). 
13.α) Η θητεία των υπηρετούντων κατά τη δημοσίευση 
του παρόντος νόμου μονομελών οργάνων διοίκησης 
των Α.Ε.Ι. ολοκληρώνεται σύμφωνα με τις διατάξεις που 
ίσχυαν κατά το χρόνο εκλογής τους. Η θητεία Αναπληρω-
τή Πρύτανη λήγει συγχρόνως με τη θητεία του οικείου 
Πρύτανη. Έως τη λήξη της θητείας τους οι Αναπληρωτές 
Πρύτανη εκτελούν χρέη Αντιπρύτανη, σύμφωνα με όσα 
ορίζονται στον παρόντα νόμο. 
β) Στην παρ. 2 του άρθρου 2 του ν. 4473/2017 (Α΄ 78) 
μετά τη φράση «την ημερομηνία διορισμού στην οικεία 
βαθμίδα» και πριν τη φράση «, και σε περίπτωση άρνη-
σης» προστίθεται η λέξη «Α.Ε.Ι.».
γ) Τα μονομελή όργανα διοίκησης των Α.Ε.Ι., συμπε-
ριλαμβανομένων των Αναπληρωτών Πρυτάνεων των 
Πανεπιστημίων και των Αναπληρωτών Πρόεδρων των 
Τ.Ε.Ι., των οποίων η θητεία παρατείνεται βάσει της παρ. 2 
του άρθρου 2 του ν. 4473/2017 (Α΄ 78), δεν μπορούν να 
οριστούν στη θέση αντικαταστάτη άλλου οργάνου του 
οικείου Α.Ε.Ι., μέχρι τη λήξη της ως άνω θητείας, ακόμη 
και αν παραιτηθούν ή παυθούν από το αξίωμά τους, για 
οποιονδήποτε λόγο, πριν τη λήξη της θητείας αυτής.
14.  Οι  υπηρετούντες  κατά  την  έναρξη  ισχύος  του 
παρόντος νόμου Πρυτάνεις δεν μπορούν να θέσουν 
υποψηφιότητα για το αξίωμα του Πρύτανη, κατά την 
πρώτη εκλογική διαδικασία μετά την έναρξη ισχύος του 
παρόντος νόμου.
15. Όπου στις διατάξεις του ν. 4009/2011 τίθεται ως 
προϋπόθεση εφαρμογής τους η έκδοση του οικείου 
Οργανισμού και αφορά σε θέματα που, σύμφωνα με τις 
διατάξεις του παρόντος νόμου, ρυθμίζονται με τον Εσω-
τερικό Κανονισμό, προϋπόθεση για την εφαρμογή της 
διάταξης είναι πλέον η έκδοση του οικείου Εσωτερικού 
Κανονισμού.
16.α) Οι διατάξεις του άρθρου 5 του π.δ. 407/1980 
(Α΄ 112) και του άρθρου 19 του ν. 1404/1983 (Α΄ 173) 
εφαρμόζονται στα Πανεπιστήμια και τα Τ.Ε.Ι., αντίστοιχα.
β) Στο τρίτο εδάφιο της παρ. 2 του άρθρου 19 του 
ν. 1404/1983, οι λέξεις «τις δώδεκα και τις δεκαπέντε 
ώρες εβδομαδιαίως αντίστοιχα» αντικαθίστανται από τις 
λέξεις «τις δεκατέσσερις και τις δεκαοκτώ ώρες εβδομα-
διαίως αντίστοιχα».
17. Οι ήδη διορισθέντες και υπηρετούντες έως την 
έναρξη ισχύος του παρόντος νόμου γραμματείς Ιδρύ-
ματος του άρθρου 28 του ν. 4009/2011 (Α΄ 195), συνε-
χίζουν να υπηρετούν και να αμείβονται σύμφωνα με τις 
ισχύουσες κατά την έναρξη ισχύος του παρόντος νόμου 
διατάξεις μέχρι τη λήξη της θητείας τους, και σε κάθε 
περίπτωση όχι πέραν της 31.3.2018.
18. Οι διατάξεις των άρθρων 1 έως 29 δεν θίγουν βαθ-
μολογικές, μισθολογικές και συνταξιοδοτικές διατάξεις.
19. Όπου στην κείμενη νομοθεσία προβλέπεται αρμο-
διότητα της Γενικής Συνέλευσης Ειδικής Σύνθεσης για 
τη συγκρότηση εκλεκτορικών σωμάτων μελών Δ.Ε.Π., 
νοείται η Συνέλευση Τμήματος, στην οποία δεν μετέχουν 
τα μέλη Ε.Ε.Π., Ε.Δ.Ι.Π. και Ε.Τ.Ε.Π. και οι φοιτητές.
20. Οι διατάξεις των άρθρων 1 έως 29 δεν θίγουν ειδι-
κότερες διατάξεις του ν. 2552/1997 (Α΄ 266) για το Ελλη-
νικό Ανοιχτό Πανεπιστήμιο (Ε.Α.Π.) και του ν. 3391/2005 
(Α΄  240)  για  το  Διεθνές  Πανεπιστήμιο  της  Ελλάδος
(ΔΙ.ΠΑ.Ε.) με εξαίρεση το άρθρο 7 του παρόντος νόμου.
21.α) Μέχρι την έκδοση του Οργανισμού του Ε.Α.Π. 
σύμφωνα με το άρθρο 7, με κοινή απόφαση των Υπουρ-
γών Παιδείας, Έρευνας και Θρησκευμάτων, Διοικητι-
κής Ανασυγκρότησης και Οικονομικών, που εκδίδεται 
ύστερα από πρόταση της Συγκλήτου του Ιδρύματος 
συστήνονται οι αναγκαίες για την εύρυθμη λειτουργία 
του Ιδρύματος θέσεις διοικητικού προσωπικού με σύμ-
βαση εργασίας ιδιωτικού δικαίου αορίστου χρόνου και 
καθορίζονται  οι  κλάδοι  και  ειδικότητες  προσωπικού 
κατά κατηγορίες, ο αριθμός και η κατανομή των θέσε-
ων προσωπικού σε κλάδους και ειδικότητες, καθώς και 
τα προσόντα διορισμού ή πρόσληψης κατά κλάδο και 
ειδικότητα (κύρια, πρόσθετα ή επικουρικά) σύμφωνα με 
το άρθρο 18 του ν. 2190/1994 (Α΄ 28), όπως ισχύει, καθώς 
και τυχόν πρόσθετα προσόντα, όπως ιδίως η προηγού-
μενη εμπειρία στη διοικητική και τεχνική υποστήριξη 
των προγραμμάτων εξ αποστάσεως πανεπιστημιακής 
εκπαίδευσης.
β) Για την πλήρωση των θέσεων που συνιστώνται με 
την κοινή απόφαση της περίπτωσης α΄ εκδίδεται προκή-
ρυξη από το Ανώτατο Συμβούλιο Επιλογής Προσωπικού 
(Α.Σ.Ε.Π.), η οποία περιλαμβάνει τον αριθμό ανά ειδικό-
τητα του προσωπικού που θα προσληφθεί, καθώς και 
σύντομη περιγραφή των απαιτήσεων. Για την έκδοση 
της προκήρυξης, δεν απαιτείται η προηγούμενη έγκρι-
2016
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
ση της επιτροπής της ΠΥΣ με αριθμ. 33 της 27.12.2006 
(Α΄ 280). Η προκήρυξη δημοσιεύεται στην ιστοσελίδα 
του Ε.Α.Π. και του Α.Σ.Ε.Π., καθώς και σε δύο εφημερίδες 
ευρείας πανελλαδικής κυκλοφορίας. Η προθεσμία υπο-
βολής αιτήσεων των υποψηφίων, ο τρόπος υποβολής, 
τα απαιτούμενα δικαιολογητικά και ο χρόνος υποβολής 
τους, καθώς και κάθε άλλη αναγκαία λεπτομέρεια, κα-
θορίζονται με την κοινή απόφαση της περίπτωσης α΄.
γ) Η δαπάνη της μισθοδοσίας του προσωπικού που 
προσλαμβάνεται με τη διαδικασία των προηγούμενων 
παραγράφων, καλύπτεται αποκλειστικά και εξ ολοκλή-
ρου από τους ίδιους πόρους του Ιδρύματος. Απαγορεύ-
εται η καθ΄ οιονδήποτε τρόπο απόσπαση, μεταφορά ή 
μετάταξη του εν λόγω προσωπικού σε φορέα που ανήκει 
στη Γενική Κυβέρνηση με βάση γενικές ή ειδικές δια-
τάξεις.
δ) Με απόφαση της Συγκλήτου μπορεί να επανασυ-
νάπτονται σύμφωνα με την παρ. 10 του άρθρου 28 του 
ν. 4386/2016 (Α΄ 83) συμβάσεις προσωπικού του Ε.Α.Π. 
που καταρτίστηκαν δυνάμει της διάταξης αυτής, μέχρι 
την έκδοση των προσωρινών πινάκων διοριστέων της 
προκήρυξης της περίπτωσης β΄ της παρούσας παρα-
γράφου και σε κάθε περίπτωση με ημερομηνία λήξης 
όχι μετά τις 30.4.2018.
ε) Για την εφαρμογή της παρούσας παραγράφου και 
μέχρι την πλήρωση των προϋποθέσεων για τη συγκρό-
τηση της Συγκλήτου του Ε.Α.Π. και την εκλογή Πρύτανη, 
όπου γίνεται αναφορά στη Σύγκλητο νοείται η Διοικού-
σα Επιτροπή του Ε.Α.Π. και όπου γίνεται αναφορά στον 
Πρύτανη νοείται ο Πρόεδρος της Διοικούσας Επιτροπής, 
σύμφωνα και με τις διατάξεις των παραγράφων 1, 2 και 
7 του άρθρου 10 του ν. 2552/1997.
Άρθρο 85
Τελικές και μεταβατικές διατάξεις 
Κεφαλαίου ΣΤ΄
1. Οι διατάξεις των άρθρων 30 έως και 45 δεν θίγουν 
τις διατάξεις:
α) του ν. 2552/1997 (Α΄ 266) για το Ελληνικό Ανοιχτό 
Πανεπιστήμιο (Ε.Α.Π.) και του ν. 3391/2005 (Α΄ 240) για το 
Διεθνές Πανεπιστήμιο της Ελλάδος (ΔΙ.ΠΑ.Ε.). Το ΔΙ.ΠΑ.Ε. 
μπορεί να οργανώνει και να λειτουργεί Π.Μ.Σ. σε Σχο-
λές του, ακόμα και αν δεν παρέχονται σε αυτές σπουδές 
πρώτου κύκλου,
β) του άρθρου 3 του ν. 2194/1994 (Α΄ 34) για την Εθνική 
Σχολή Δημόσιας Υγείας,
γ) που ισχύουν σχετικά με την οργάνωση και λειτουρ-
γία μεταπτυχιακών προγραμμάτων σπουδών από Τμή-
ματα και Σχολές της τριτοβάθμιας εκπαίδευσης πλην 
των Α.Ε.Ι..
2.α)  Π.Μ.Σ.  που  θα  λειτουργήσουν  το  ακαδημαϊκό 
έτος 2017-2018 μπορεί να ακολουθήσουν τη διαδικα-
σία ίδρυσης ή επανίδρυσης σύμφωνα με το άρθρο 32. 
Σε κάθε περίπτωση για τη λειτουργία και εγγραφή φοι-
τητών σε Π.Μ.Σ. κατά το ακαδημαϊκό έτος 2018-2019 
είναι αναγκαία η ίδρυση νέων ή επανίδρυση των ήδη 
υφιστάμενων, σύμφωνα με τις κείμενες κατά την έναρξη 
ισχύος του παρόντος νόμου διατάξεις Π.Μ.Σ., σύμφωνα 
με το άρθρο 32. Τα Ιδρύματα στα οποία πρόκειται να 
λειτουργήσουν Π.Μ.Σ., σύμφωνα με το προηγούμενο 
εδάφιο, αποστέλλουν στο Υπουργείο Παιδείας, Έρευνας 
και Θρησκευμάτων, την απόφαση ίδρυσης του άρθρου 
32 το αργότερο έως τις 30.4.2018.
β) Κατ’ εξαίρεση οι φοιτητές που έχουν ήδη εγγραφεί 
σε Π.Μ.Σ. κατά την έναρξη ισχύος του παρόντος νόμου, 
καθώς και οι φοιτητές που εγγράφονται και αρχίζουν 
τη φοίτηση το ακαδημαϊκό έτος 2017-2018 σε Π.Μ.Σ. 
ιδρυθέν έως τη δημοσίευση του παρόντος, συνεχίζουν 
και ολοκληρώνουν το πρόγραμμα, σύμφωνα με τις ισχύ-
ουσες, έως την έναρξη ισχύος του παρόντος νόμου, δι-
ατάξεις.
3. Η προθεσμία του τρίτου εδαφίου της παραγράφου 
6 του άρθρου 32 περί αναπομπής από τον Υπουργό 
Παιδείας, Έρευνας και Θρησκευμάτων της απόφασης 
ίδρυσης Π.Μ.Σ., είναι εξήντα (60) ημέρες για την πρώ-
τη εφαρμογή του νόμου, ήτοι για την πρώτη απόφαση 
ίδρυσης που θα εκδοθεί για κάθε Π.Μ.Σ., σύμφωνα με 
τις διατάξεις του παρόντος νόμου.
4.  Με  απόφαση  του  Υπουργού  Παιδείας,  Έρευνας 
και  Θρησκευμάτων,  που  δημοσιεύεται  στην  Εφημε-
ρίδα της Κυβερνήσεως, η προθεσμία της περίπτωσης 
α΄ της παραγράφου 2 μπορεί να παρατείνεται για τα 
Π.Μ.Σ. που λειτουργούν σύμφωνα με το άρθρο 10 του 
ν. 3685/2008 σε συνδυασμό με την παρ. 11 του άρθρου 
80 του ν. 4009/2011 (Α΄ 195) και κάθε άλλο σχετικό θέμα. 
5. Οι διατάξεις του παρόντος νόμου εφαρμόζονται 
και για τους υποψήφιους διδάκτορες που έχουν γίνει 
δεκτοί πριν από την έναρξη ισχύος του παρόντος νόμου, 
εφόσον δεν έχει οριστεί, κατά την έναρξη ισχύος του 
παρόντος νόμου, η επταμελής εξεταστική επιτροπή του 
άρθρου 41.
6. Τα Α.Ε.Ι. οφείλουν, μέσα σε προθεσμία έξι (6) μη-
νών από την έναρξη ισχύος του παρόντος νόμου: α) να 
δημοσιοποιήσουν τον απολογισμό της παραγράφου 6 
του άρθρου 37 και να τον κοινοποιήσουν στο Υπουργείο 
Παιδείας, Έρευνας και Θρησκευμάτων, για τη χρονική 
περίοδο των ετών 2012 έως 2017, και β) να καταρτίσουν 
και να δημοσιεύσουν τους Κανονισμούς του άρθρου 45.
7. Οι Σχολές οφείλουν να καταρτίσουν το μητρώο 
αξιολογητών και να συγκροτήσουν την Επιστημονική 
Συμβουλευτική Επιτροπή (Ε.Σ.Ε.), σύμφωνα με τις πα-
ραγράφους 3 και 4 του άρθρου 44 έως τον Σεπτέμβριο 
του έτους 2018, άλλως μέσα σε προθεσμία δύο (2) μηνών 
από την ίδρυση κάθε Π.Μ.Σ..
Άρθρο 86
Τελικές και μεταβατικές διατάξεις 
Κεφαλαίου Ζ΄
1. Οι δομές που καταργούνται σύμφωνα με την πα-
ράγραφο 3 του άρθρου 48 και έχουν ήδη εκδώσει πρό-
σκληση εκδήλωσης ενδιαφέροντος για εγγραφές συμμε-
τεχόντων, κατά την έναρξη ισχύος του παρόντος νόμου, 
ολοκληρώνουν τα εν λόγω προγράμματα το αργότερο 
έως τις 31.12.2017.
2. Για την εφαρμογή του δεύτερου εδαφίου της πα-
ραγράφου 3 του άρθρου 48, τα Ιδρύματα αποστέλλουν 
έως τις 31.10.2017 κατάλογο με τα Ινστιτούτα Διά Βίου 
Εκπαίδευσης και τα Κέντρα Επαγγελματικής Κατάρτισης 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2017
που διατηρούν, καθώς και κατάλογο με τα λοιπά προ-
γράμματα επιμόρφωσης, συνεχιζόμενης εκπαίδευσης, 
κατάρτισης και εν γένει δια βίου μάθησης που προσφέ-
ρουν.
Άρθρο 87
Τελικές και μεταβατικές διατάξεις 
Κεφαλαίου Η΄
1. Οι Ε.Λ.Κ.Ε., οι οποίοι έχουν συσταθεί και λειτουργούν 
στα Α.Ε.Ι. έως την έναρξη ισχύος του παρόντος, εξακο-
λουθούν να υφίστανται και διέπονται από τις διατάξεις 
του ν. 4009/2011, του άρθρου 24 του ν. 4386/2016 και 
του παρόντος. 
2. Δαπάνες των Ε.Λ.Κ.Ε., των ερευνητικών και τεχνολο-
γικών κέντρων και των Ερευνητικών Πανεπιστημιακών 
Ινστιτούτων (Ε.Π.Ι.) που διενεργήθηκαν και εξοφλήθηκαν 
μέχρι την έναρξη ισχύος του παρόντος, κατά παρέκκλιση 
των διατάξεων που προβλέπονται στο ν. 4270/ 2014, το 
π.δ. 113/2010 και το π.δ. 80/2016, εφόσον έχουν τηρηθεί 
οι προβλεπόμενες διαδικασίες από τις κοινές υπουργικές 
αποφάσεις 679/1996, 5439/1985 και 120/1/ 837/1988 
είναι νόμιμες και δεν αναζητούνται ευθύνες από τα αρ-
μόδια όργανα. 
3. Ο Οδηγός Χρηματοδότησης του άρθρου 68 εγκρί-
νεται το αργότερο έως τις 31.12.2018. Οι υφιστάμενοι 
κατά την έναρξη ισχύος του παρόντος Οδηγοί Χρημα-
τοδότησης διατηρούνται σε ισχύ κατά το μέρος που τα 
προβλεπόμενα σε αυτούς δεν αντίκεινται στις διατάξεις 
του παρόντος και το αργότερο έως τις 31.12.2018. Έως 
την έναρξη ισχύος των Οδηγών Χρηματοδότησης του 
άρθρου 68, η Επιτροπή Ερευνών ρυθμίζει, με αποφάσεις, 
ζητήματα που προβλέπονται στους εν λόγω Οδηγούς.
4. Οι Γραμματείες των Ε.Λ.Κ.Ε. των Α.Ε.Ι., της Εθνικής 
Σχολής Δημόσιας Υγείας και των ερευνητικών και τε-
χνολογικών φορέων του άρθρου 13Α του ν. 4310/2014, 
μετονομάζονται αυτοδικαίως σε Μονάδες Οικονομικής 
και Διοικητικής Υποστήριξης. Στις εν λόγω Μονάδες 
συνιστάται Γραφείο Ταμειακής Διαχείρισης του οικείου 
Ε.Λ.Κ.Ε., αρμόδιο για την εξόφληση των δαπανών.
5. Έως την έκδοση των Οργανισμών των Α.Ε.Ι. και των 
ερευνητικών και τεχνολογικών φορέων του άρθρου 13Α 
του ν. 4310/2014: 
α. Η Μονάδα Οικονομικής και Διοικητικής Υποστή-
ριξης του Ε.Λ.Κ.Ε. λογίζεται ως οργανική μονάδα του 
φορέα, το επίπεδο της οποίας καθορίζεται με απόφαση 
της Συγκλήτου του Α.Ε.Ι. ή του Δ.Σ. του ερευνητικού και 
τεχνολογικού κέντρου.
β. Η Σύγκλητος του Α.Ε.Ι. και το Δ.Σ. του ερευνητικού 
και τεχνολογικού κέντρου ορίζουν τον ΠΜΟΔΥ, ο οποί-
ος είναι συγχρόνως ΠΟΥ του Ε.Λ.Κ.Ε. του αντίστοιχου 
φορέα. 
γ. Η Σύγκλητος του Α.Ε.Ι. και το Δ.Σ. του ερευνητικού 
και τεχνολογικού κέντρου ορίζουν τον ΠΟΥ του Ε.Λ.Κ.Ε.. 
δ. Η Σύγκλητος του Α.Ε.Ι. και το Δ.Σ. του ερευνητικού 
και τεχνολογικού κέντρου ορίζουν τον επικεφαλής του 
Γραφείου Ταμειακής Διαχείρισης και των λοιπών μονά-
δων, μεταξύ των υπηρετούντων στο οικείο Α.Ε.Ι. ή το 
ερευνητικό και τεχνολογικό κέντρο.
6. Τα άρθρα 60, 61 και 62 του παρόντος αφορούν τον 
προϋπολογισμό του οικονομικού έτους 2018 και μετά. 
Έως τότε, και για τα αντικείμενα που ρυθμίζουν τα άρθρα 
αυτά, ισχύουν οι κοινές υπουργικές αποφάσεις 679/1996, 
5439/1985 και 120/1/837/1988. Για δαπάνες που διενερ-
γούνται σε βάρος του τρέχοντος προϋπολογισμού δεν 
απαιτείται έκδοση απόφασης ανάληψης υποχρέωσης 
και η έλλειψη αυτή δεν καθιστά τις ανωτέρω δαπάνες 
μη κανονικές. Ομοίως, από την 1η.1.2018 αρχίζουν και 
ισχύουν και τα άρθρα 57 παράγραφος 2, 58 και 59 πα-
ράγραφος 4. Έως τότε, για τα ζητήματα που τα εν λόγω 
άρθρα ρυθμίζουν ισχύουν αναλόγως οι ανωτέρω υπουρ-
γικές αποφάσεις.
7. Η αληθής έννοια του εδαφίου α΄ της παρ. Β΄ του 
άρθρου 7 της κοινής υπουργικής απόφασης 679/1996 
(Β΄ 826) είναι ότι η απόφαση της Επιτροπής Ερευνών 
καθορίζει και το σύνολο των δαπανών μετακίνησης (δα-
πάνες διαμονής, ημερήσια εκτός έδρας αποζημίωση και 
χιλιομετρική αποζημίωση και λοιπές δαπάνες ταξιδιού).
8. Πρόσθετες αμοιβές που καταβλήθηκαν στα μέλη 
του προσωπικού των Α.Ε.Ι., των ερευνητικών και τεχνο-
λογικών φορέων του άρθρου 13Α του ν. 4310/2014 και 
των Ε.Π.Ι. έως την έναρξη ισχύος του παρόντος δεν ανα-
ζητούνται λόγω τυχόν έλλειψης της προβλεπόμενης από 
το άρθρο 31 του ν. 3528/2007 άδειας του υπηρεσιακού 
συμβουλίου. 
9. Οι Επιτροπές Ερευνών και Διαχείρισης των Ε.Λ.Κ.Ε. 
των Α.Ε.Ι. συγκροτούνται, σύμφωνα με το άρθρο 53, 
μέσα σε πέντε (5) μήνες από την έναρξη ισχύος του πα-
ρόντος. Έως την έκδοση της απόφασης του Πρύτανη για 
τη συγκρότηση της Επιτροπής οι υφιστάμενες Επιτροπές 
Ερευνών λειτουργούν νομίμως. 
10. Για την εφαρμογή των άρθρων 50 έως 68 στα Τ.Ε.Ι., 
ως Σύγκλητος νοείται η Συνέλευση του Τ.Ε.Ι., ως Πρύ-
τανης ο Πρόεδρος του Τ.Ε.Ι. και ως μέλη Δ.Ε.Π. τα μέλη 
Ε.Π. των Τ.Ε.Ι.. 
11. Οι διατάξεις των άρθρων 50 έως 68 εφαρμόζο-
νται και στον Ειδικό Λογαριασμό Κονδυλίων Έρευνας της 
Εθνικής Σχολής Δημόσιας Υγείας, ο οποίος συστάθηκε 
με την 2077/6.12.1985 κοινή απόφαση των Υπουργών 
Υγείας, Πρόνοιας και Κοινωνικών Ασφαλίσεων, Οικονομι-
κών και Βιομηχανίας, Ενέργειας και Τεχνολογίας (Β΄ 801).
12.α. Οι διατάξεις των άρθρων 50 έως 68 ισχύουν και 
εφαρμόζονται στους Ειδικούς Λογαριασμούς Κονδυλίων 
Έρευνας (Ε.Λ.Κ.Ε.) των ερευνητικών και τεχνολογικών 
φορέων του άρθρου 13Α του ν. 4310/2014.
Οι Ε.Λ.Κ.Ε., οι οποίοι έχουν συσταθεί και λειτουργούν 
στους εν λόγω φορείς, σύμφωνα με τις κοινές υπουργι-
κές αποφάσεις 5439/1985 (Β΄ 298) και 120/1/837/1988 
(Β΄  696)  εξακολουθούν  να  υφίστανται  και  διέπονται 
από τις διατάξεις του ν. 4310/2014, του άρθρου 24 του 
ν. 4386/2016 και του παρόντος. 
Στους Ε.Λ.Κ.Ε. των ερευνητικών και τεχνολογικών φο-
ρέων δύναται να αποδοθεί διαφορετικό ΑΦΜ από αυτό 
του οικείου φορέα, κατόπιν απόφασης του Διοικητικού 
Συμβουλίου. 
Στους εν λόγω φορείς δεν συγκροτείται Επιτροπή Ερευ-
νών. Οι αρμοδιότητες της Επιτροπής Ερευνών (άρθρο 54) 
και της Συγκλήτου (άρθρο 52 παρ. 4) ασκούνται από το 
Δ.Σ. του ερευνητικού και τεχνολογικού φορέα, το οποίο 
είναι το αποφασιστικό όργανο του οικείου ερευνητικού 
και τεχνολογικού φορέα, το οποίο συγκροτείται σύμφω-
2018
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
να με το ν. 4310/2014. Οι αρμοδιότητες του Προέδρου 
της Επιτροπής Ερευνών (άρθρο 55) ασκούνται από τον 
Πρόεδρο του Διοικητικού Συμβουλίου. Οι Γραμματείες 
των Ε.Λ.Κ.Ε. των ερευνητικών και τεχνολογικών φορέων 
μετονομάζονται αυτοδικαίως σε Μονάδες Οικονομικής 
και Διοικητικής Υποστήριξης.
Ως εισήγηση της Επιτροπής Ερευνών, σύμφωνα με την 
περίπτωση γ΄ της παραγράφου 4 του άρθρου 52 και την 
περίπτωση στ΄ του άρθρου 53, νοείται η εισήγηση του 
ΠΜΟΔΥ. 
Τα καθήκοντα του ΠΟΥ του Ε.Λ.Κ.Ε. μπορεί να ανα-
τεθούν στον ΠΟΥ του ερευνητικού και τεχνολογικού 
φορέα.
Για τα ερευνητικά και τεχνολογικά κέντρα, τα ζητήμα-
τα που προβλέπονται στο άρθρο 68 περιλαμβάνονται 
στους Εσωτερικούς Κανονισμούς Λειτουργίας τους. Έως 
την έκδοσή τους, τα ζητήματα ρυθμίζονται με αποφάσεις 
του Διοικητικού Συμβουλίου.
Το ποσοστό των ετήσιων εσόδων των περιπτώσεων δ΄, 
ε΄, ζ΄ και θ΄ της παραγράφου 1 του άρθρου 51, που μετα-
βιβάζεται από τον Ε.Λ.Κ.Ε. στον τακτικό προϋπολογισμό 
του ερευνητικού και τεχνολογικού φορέα, ύστερα από 
απόφαση του Δ.Σ. του φορέα και το οποίο δεν μπορεί 
να υπολείπεται του είκοσι πέντε τοις εκατό (25%) του 
συνόλου των εσόδων αυτών, χρησιμοποιείται για την 
εξυπηρέτηση των λειτουργικών και λοιπών αναγκών του 
φορέα και όχι για την κάλυψη των αναγκών μισθοδοσίας 
του προσωπικού του.
Όπου γίνεται αναφορά σε Α.Ε.Ι., νοείται ο ερευνητικός 
και τεχνολογικός φορέας, όπου γίνεται αναφορά στο 
ν. 4009/2011, νοείται ο ν. 4310/2014, όπου γίνεται αναφο-
ρά στην κοινή υπουργική απόφαση 679/1996, νοείται η 
κοινή υπουργική απόφαση 5439/1985 ή 120/1/837/1988 
και όπου γίνεται αναφορά στον Οργανισμό του Α.Ε.Ι. νο-
είται ο Οργανισμός του ερευνητικού και τεχνολογικού 
φορέα.
β. Οι διατάξεις των άρθρων 50 έως 68 ισχύουν και 
εφαρμόζονται, όσον αφορά τη διαχείριση των ερευνη-
τικών και λοιπών έργων/προγραμμάτων, στους ερευνη-
τικούς και τεχνολογικούς φορείς του άρθρου 13Α του 
ν. 4310/2014 που έχουν συσταθεί ως ν.π.ι.δ., στα Ερευ-
νητικά Πανεπιστημιακά Ινστιτούτα (Ε.Π.Ι.) που ιδρύθηκαν 
κατ΄ εξουσιοδότηση του άρθρου 17 του ν. 2083/1992, 
στo Ινστιτούτο Τεχνολογίας Υπολογιστών και Εκδόσε-
ων - «Διόφαντος» (I.T.Y.E.) και στο «Ίδρυμα Κρατικών 
Υποτροφιών» (Ι.Κ.Υ.). Ειδικότερα, οι επιμέρους διατά-
ξεις των άρθρων 50 έως 68 ισχύουν και εφαρμόζονται, 
όσον αφορά τη διαχείριση των ερευνητικών και λοιπών 
έργων/προγραμμάτων, στους τεχνολογικούς φορείς του 
άρθρου 13Α του ν. 4310/2014, υπό την προϋπόθεση ότι 
κατά την εφαρμογή τους δεν αντιβαίνουν στις διατάξεις 
του ν. 2190/1920 «Περί Ανωνύμων Εταιρειών».
Στους εν λόγω φορείς δεν εφαρμόζονται οι διατάξεις 
που αφορούν τη σύσταση, οργάνωση, λειτουργία και 
διοίκηση των Ειδικών Λογαριασμών Κονδυλίων Έρευνας 
(άρθρο 50 παράγραφοι 1 και 2 και 53) και τη συγκρότηση 
της Επιτροπής Ερευνών (άρθρο 53).
Για τους φορείς αυτούς, οι αρμοδιότητες της Επιτρο-
πής Ερευνών (άρθρο 54) και της Συγκλήτου (άρθρο 52 
παρ. 4) ασκούνται από το Δ.Σ. του ερευνητικού και τε-
χνολογικού φορέα, το οποίο είναι το αποφασιστικό όρ-
γανο του οικείου ερευνητικού και τεχνολογικού φορέα, 
το οποίο συγκροτείται σύμφωνα με το ν. 4310/2014 ή 
κατά τις οικείες διατάξεις για τα Ε.Π.Ι., το Ι.Τ.Υ.Ε. και το 
Ι.Κ.Υ.. Οι αρμοδιότητες του Προέδρου της Επιτροπής 
Ερευνών ασκούνται από τον Πρόεδρο του Διοικητικού 
Συμβουλίου (άρθρο 55). Επίσης, οι αρμοδιότητες της 
Μονάδας Οικονομικής και Διοικητικής Υποστήριξης του 
Ε.Λ.Κ.Ε. (άρθρο 58) ασκούνται από την αντίστοιχη ορ-
γανική μονάδα του ν.π.ι.δ. και οι αρμοδιότητες του ΠΟΥ 
του Μονάδας του Ε.Λ.Κ.Ε. ασκούνται από τον ΠΟΥ του 
ν.π.ι.δ.. Οι εν λόγω φορείς εξακολουθούν να έχουν ένα 
ΑΦΜ. Ως εισήγηση της Επιτροπής Ερευνών, σύμφωνα με 
την περίπτωση γ΄ της παραγράφου 4 του άρθρου 52 και 
την περίπτωση στ΄ του άρθρου 53, νοείται η εισήγηση 
του ΠΟΥ του οικείου φορέα.
Για τα ερευνητικά και τεχνολογικά κέντρα, τα ζητήμα-
τα που προβλέπονται στο άρθρο 68 περιλαμβάνονται 
στους Εσωτερικούς Κανονισμούς Λειτουργίας τους. Έως 
την έκδοσή τους, τα ζητήματα ρυθμίζονται με αποφάσεις 
του Διοικητικού Συμβουλίου.
Το ποσοστό των ετήσιων εσόδων των περιπτώσεων δ΄, 
ε΄, ζ΄ και θ΄ της παραγράφου 1 του άρθρου 51 που μετα-
βιβάζεται στον τακτικό προϋπολογισμό του ερευνητικού 
και τεχνολογικού φορέα, ύστερα από απόφαση του Δ.Σ. 
του φορέα και το οποίο δεν μπορεί να υπολείπεται του 
είκοσι πέντε τοις εκατό (25%) του συνόλου των εσόδων 
αυτών, χρησιμοποιείται για την εξυπηρέτηση των λει-
τουργικών και λοιπών αναγκών του φορέα και όχι για την 
κάλυψη των αναγκών μισθοδοσίας του προσωπικού του. 
Όπου γίνεται αναφορά σε Α.Ε.Ι., νοείται ο ερευνητικός 
και τεχνολογικός φορέας, όπου γίνεται αναφορά στο 
ν. 4009/2011, νοείται ο ν. 4310/2014 και όπου γίνεται 
αναφορά στον Οργανισμό του Α.Ε.Ι., νοείται ο Οργανι-
σμός του ερευνητικού και τεχνολογικού φορέα. 
γ. Ο Ειδικός Λογαριασμός Κονδυλίων Έρευνας της Γε-
νικής Γραμματείας Έρευνας και Τεχνολογίας (Ε.Λ.Κ.Ε./ 
ΓΓΕΤ), ο οποίος έχει συσταθεί και λειτουργεί σύμφωνα με 
την κοινή υπουργική απόφαση 5439/1985 (Β΄ 298), εξα-
κολουθεί να υφίσταται και διέπεται από τις διατάξεις του 
ν. 4310/2014, του άρθρου 24 του ν. 4386/2016, την παρ. 
3 του άρθρου 28 του ν. 4452/2017 και του παρόντος. 
Στον εν λόγω Ε.Λ.Κ.Ε. δεν συγκροτείται Επιτροπή Ερευ-
νών. Οι αρμοδιότητες της Επιτροπής Ερευνών και του 
Προέδρου της Επιτροπής Ερευνών ασκούνται από τον 
Γενικό Γραμματέα Έρευνας και Τεχνολογίας. Ο Ε.Λ.Κ.Ε./
ΓΓΕΤ διατηρεί το ΑΦΜ της Γενικής Γραμματείας Έρευ-
νας και Τεχνολογίας ως ξεχωριστό ΑΦΜ από αυτόν του 
Υπουργείου Παιδείας, Έρευνας και Θρησκευμάτων. Ο 
Ε.Λ.Κ.Ε./ΓΓΕΤ τηρεί επενδυτικούς λογαριασμούς αποκλει-
στικά στην Τράπεζα της Ελλάδος και ορίζεται Υπόλογος/
Διαχειριστής όλων των λογαριασμών που αφορούν έργα 
ή και δράσεις του Τομέα Έρευνας και Καινοτομίας και 
τηρούνται στην Τράπεζα της Ελλάδος.
Άρθρο 88
Καταργούμενες διατάξεις
Καταργούνται οι εξής διατάξεις:
α. ο ν. 3685/2008 (Α΄ 148), εκτός από τις διατάξεις του 
πέμπτου εδαφίου της παραγράφου 3 του άρθρου 9, του 
άρθρου 11, καθώς και της παραγράφου 4 του άρθρου 12,
β. τα άρθρα 1, 3, 4, 5, 6, οι παράγραφοι 1 έως 10 του 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2019
(Α΄ 59), 
(Α΄ 193),
ζ. η παρ. 4 του άρθρου 7 του ν. 4142/2013 (Α΄ 83),
η. οι παρ. 7, 22 και 36 του άρθρου 39 του ν. 4186/2013 
θ. το άρθρο 35 του ν. 4301/2014 (Α΄ 223),
ι. οι παράγραφοι 5, 6 του άρθρου 73 και το άρθρο 122 
του ν. 4316/2014 (Α΄ 270),
ια. το άρθρο 6 της ΠΝΠ 7/8.10.2015 (Α΄ 127), όπως 
κυρώθηκε με το άρθρο 12 του ν. 4350/2015 (Α΄ 161),
ιβ. το άρθρο 30 του ν. 4368/2016 (Α΄ 21),
ιγ. οι παράγραφοι 1 έως 4, 5 και 7 του άρθρου 26 και η 
παρ. 6 του άρθρου 28 του ν. 4386/2016 (Α΄ 83),
ιδ. η παρ. 5 του άρθρου 20 του ν. 4452/2017 (Α΄ 17),
ιε. το άρθρο 15 του ν. 2454/1997 (Α΄ 7), όπως τροπο-
άρθρου 7, το άρθρο 8 εκτός από την παραγράφου 13Β 
του άρθρου αυτού, η οποία προστέθηκε με την παρ. 4 
του άρθρου 26 του ν. 4386/2016, τα άρθρα 9, 10, 12, 
13, το δεύτερο και τρίτο εδάφιο της παρ. 2 του άρθρου 
24, η παρ. 4 του άρθρου 27, οι παράγραφοι 1 έως 4 του 
άρθρου 28, οι παράγραφοι 3 έως 5 του άρθρου 30, τα 
άρθρα 38, 39, 40, 41, 42, 43, η παράγραφος 2 του άρθρου 
44, η περίπτωση β΄ της παραγράφου 2 του άρθρου 49, 
το δεύτερο εδάφιο της παραγράφου10 του άρθρου 77, 
όπως αυτό προστέθηκε με την παρ. 11 του άρθρου 34 
του ν. 4115/2013 (Α΄ 24) και η παρ. 6 του άρθρου 80 του 
ν. 4009/2011,
γ.  οι  περιπτώσεις  α΄  και  β΄  του  άρθρου  47  του 
ν. 4025/2011 (Α΄ 228),
δ. τα άρθρα 1, 2, 3, οι παράγραφοι 1 έως 3, 5 και 6 του 
άρθρου 4 και η παρ. 1 του άρθρου 5 του ν. 4076/2012 
(Α΄ 159),
ε. οι παράγραφοι 2 και 14 του άρθρου 34 και η παρ. 10 
του άρθρου 44Α του ν. 4115/2013 (Α΄ 24),
στ. η παράγραφος 2 του άρθρου 6 του ν. 4132/2013 
ποιήθηκε,
ιστ. η υπ’ αριθμ. 5439/1985 (Β΄ 298) κοινή υπουργική 
απόφαση με θέμα «Σύσταση Ειδικών Λογαριασμών στο 
ΥΠΕΤ και στους εποπτευόμενους από αυτό φορείς για 
την αξιοποίηση των κονδυλίων της έρευνας»,
ιζ. η υπ’ αριθμ. 679/1996 (Β΄ 826) κοινή υπουργική 
απόφαση με θέμα «Τροποποίηση και αντικατάσταση 
της απόφασης με αριθμ. Β1/819 «σύσταση Ειδικών Λογα-
ριασμών για τη χρηματοδότηση Ερευνητικών Έργων και 
σχετικών Υπηρεσιών ή δραστηριοτήτων που εκτελού-
νται στα Ανώτατα Εκπαιδευτικά Ιδρύματα ή Τεχνολογικά 
Εκπαιδευτικά Ιδρύματα της Χώρας»,
ιη. η υπ’ αριθμ. 2077/6.12.1985 (Β΄ 801) κοινή υπουρ-
γική απόφαση με θέμα «Σύσταση Ειδικού Λογαριασμού 
Κονδυλίων Έρευνας στην Εθνική Σχολή Δημόσιας Υγεί-
ας»,
ιθ. η υπ’ αριθμ. 120/1/837/1988 (Β΄ 696) κοινή υπουρ-
γική απόφαση με θέμα «Σύσταση Ειδικού Λογαριασμού 
της Ε.Ε.Α.Ε.».
Άρθρο 89
Ρυθμίσεις θεμάτων δευτεροβάθμιας γενικής 
και επαγγελματικής εκπαίδευσης
Λυκείων δεν έχουν υποχρέωση παρακολούθησης του 
«Μεταλυκειακού  έτους  -  Τάξης  Μαθητείας»  για  την 
προσέλευσή τους στις διαδικασίες πιστοποίησης προ-
σόντων, εφόσον έχουν συμπληρώσει τουλάχιστον τρι-
ακόσια (300) ημερομίσθια στην ειδικότητα που αποφοι-
τούν. Με απόφαση του υπουργού Παιδείας, Έρευνας και 
Θρησκευμάτων καθορίζεται ο τρόπος και η διαδικασία 
αντιστοίχησης των ειδικοτήτων αποφοίτησης με το αντι-
κείμενο της εργασίας.».
2. α) Η περίπτωση ε΄ της παρ. 11 του άρθρου 5 του 
ν. 1566/1985 (Α΄ 167) αντικαθίσταται ως εξής:
«ε) τις κάθε είδους εξετάσεις και την αξιολόγηση των 
μαθητών,». 
β)  Τα  θέματα  της  περίπτωσης  δ΄  της  παρ.  11  του 
άρθρου 5 του ν. 1566/1985 (Α΄ 167) ρυθμίζονται εφε-
ξής με απόφαση του Υπουργού Παιδείας, Έρευνας και 
Θρησκευμάτων. Με όμοια απόφαση ρυθμίζονται στα 
γυμνάσια τα θέματα που αφορούν: α) τις διδακτικές πε-
ριόδους, β) τις εγγραφές, τις μετεγγραφές, τη φοίτηση, 
τις απουσίες των μαθητών, γ) τις ενέργειες παιδαγωγικού 
χαρακτήρα που αποφασίζονται, τα παιδαγωγικά μέτρα 
που επιβάλλονται στους μαθητές, τα αρμόδια όργανα 
και τη διαδικασία για την επιβολή των μέτρων, καθώς και 
τον χαρακτηρισμό της διαγωγής των μαθητών ύστερα 
από εισήγηση του Ινστιτούτου Εκπαιδευτικής Πολιτικής 
(Ι.Ε.Π.), δ) τα τηρούμενα υπηρεσιακά βιβλία και έντυπα, 
καθώς και τον τύπο και τη φύλαξή τους και ε) τον τύπο 
και το περιεχόμενο των απολυτήριων και των λοιπών 
τίτλων σπουδών.
3. Μετά την παρ. 7 του άρθρου 42 του ν. 4186/2013 
(Α΄ 193) προστίθεται παράγραφος 8 ως εξής:
«8. Με απόφαση του Υπουργού Παιδείας, Έρευνας και 
Θρησκευμάτων ρυθμίζονται στα Γενικά Λύκεια (ΓΕ.Λ.) 
θέματα σχετικά με:
α) την έναρξη και λήξη του διδακτικού και σχολικού 
έτους, τις διδακτικές περιόδους, τις αργίες και τις δια-
κοπές,
β) τις εγγραφές, τις μετεγγραφές, τη φοίτηση, τις απου-
σίες των μαθητών, 
γ) τις ενέργειες παιδαγωγικού χαρακτήρα που απο-
φασίζονται και τα παιδαγωγικά μέτρα που επιβάλλονται 
στους μαθητές, τα αρμόδια όργανα και τη διαδικασία για 
την επιβολή των μέτρων, καθώς και τον χαρακτηρισμό 
της διαγωγής των μαθητών, ύστερα από εισήγηση του 
Ι.Ε.Π.,
δ) τα τηρούμενα υπηρεσιακά βιβλία και έντυπα, καθώς 
και τον τύπο και τη φύλαξή τους.».
4. α) Η περίπτωση α΄ της παρ. 1 του άρθρου 43 του 
ν. 4186/2013 αντικαθίσταται ως εξής:
«α) ο τρόπος, η διαδικασία και τα όργανα αξιολόγησης 
των μαθητών των ΕΠΑ.Λ., περιλαμβανομένων και των 
μαθητών του «Μεταλυκειακού έτους - Τάξης Μαθητείας», 
καθώς και ο τρόπος, η διαδικασία και τα θέματα εξέτασης 
στις επαναληπτικές εξετάσεις,».
β) Η περίπτωση β΄ της παρ. 1 του άρθρου 43 του 
ν. 4186/2013 καταργείται.
1. Η παρ. 3 του άρθρου 12 του ν. 4186/2013 (Α΄ 193) 
γ)  Η  περίπτωση  β΄  της  παρ.  2  του  άρθρου  43  του 
αντικαθίσταται ως εξής: 
ν. 4186/2013 αντικαθίσταται ως εξής:
«3.  Οι  απόφοιτοι  των  Εσπερινών  Επαγγελματικών 
«β) Ορίζονται ο χρόνος έναρξης και λήξης του σχο-
2020
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
λικού και διδακτικού έτους, η διάρκεια των διδακτικών 
περιόδων, οι αργίες και οι διακοπές,».
δ)  Η  περίπτωση  ζ΄  της  παρ.  2  του  άρθρου  43  του 
ν. 4186/2013 αντικαθίσταται ως εξής:
«ζ) ρυθμίζονται τα θέματα που αφορούν την εγγραφή, 
τη μετεγγραφή, τη φοίτηση και τις απουσίες τους,».
ε) Μετά την περίπτωση ιβ΄ της παρ. 2 του άρθρου 43 
του ν. 4186/2013 προστίθενται περιπτώσεις ιγ΄ και ιδ΄ 
ως εξής:
«ιγ) ρυθμίζονται τα θέματα σχετικά με τις ενέργειες 
παιδαγωγικού χαρακτήρα που αποφασίζονται και τα 
παιδαγωγικά μέτρα που επιβάλλονται στους μαθητές, 
τα αρμόδια όργανα και τη διαδικασία για την επιβολή 
των μέτρων, καθώς και τον χαρακτηρισμό της διαγωγής 
των μαθητών μετά από εισήγηση του Ι.Ε.Π.,
ιδ) καθορίζονται τα τηρούμενα υπηρεσιακά βιβλία και 
έντυπα στα ΕΠΑ.Λ., καθώς και θέματα λεπτομερειακού 
χαρακτήρα που αφορούν τον τύπο και τη φύλαξή τους.».
5. α) Στην περίπτωση α΄ της παρ. 1 του άρθρου 26 του 
ν. 4368/2016 (Α΄21) μετά τη φράση «στο πλαίσιο εγκεκρι-
μένων Οργανισμών Θεραπείας του ν. 4139/2013 (Α΄ 74)» 
προστίθεται η φράση «και η εναλλακτική ενισχυτική δι-
δασκαλία που παρέχεται σε μαθητές των επαγγελματι-
κών λυκείων.».
β) Μετά την περίπτωση γ΄ της παρ. 1 του άρθρου 26 
του ν. 4368/2016 προστίθεται περίπτωση δ΄ ως εξής:
«δ) «Εναλλακτική ενισχυτική διδασκαλία»: είναι η ενι-
σχυτική διδασκαλία που έχει ως σκοπό τη βελτίωση των 
μαθησιακών επιδόσεων των μαθητών, την παιδαγωγική 
υποστήριξή τους και παρέχεται παράλληλα στις τάξεις 
των σχολικών μονάδων της δευτεροβάθμιας επαγγελ-
ματικής εκπαίδευσης.».
6. Μετά την περίπτωση δ΄ της παρ. 2 του άρθρου 26 
του ν. 4368/2016 προστίθεται περίπτωση ε΄ ως εξής:
«ε) στις τάξεις των επαγγελματικών λυκείων (ΕΠΑ.Λ.).».
7. Μετά την παρ. 13 του άρθρου 26 του ν. 4368/2016 
(Α΄ 21), προστίθεται παράγραφος 14 ως εξής:
«14. Με απόφαση του Υπουργού Παιδείας, Έρευνας 
και Θρησκευμάτων που δημοσιεύεται στην Εφημερίδα 
της Κυβερνήσεως, μετά από εισήγηση της Διεύθυνσης 
Επαγγελματικής Εκπαίδευσης, καθορίζονται τα θέματα 
που αφορούν την οργάνωση, τη λειτουργία και την υλο-
ποίηση του προγράμματος της εναλλακτικής ενισχυτικής 
διδασκαλίας εντός των τάξεων των ΕΠΑ.Λ., τα διδακτέα 
μαθήματα και οι τάξεις των ΕΠΑ.Λ. που εφαρμόζεται το 
πρόγραμμα. Το πρόγραμμα εναλλακτικής ενισχυτικής 
διδασκαλίας μπορεί να χρηματοδοτείται από εθνικούς 
ή και κοινοτικούς πόρους σύμφωνα με τις ισχύουσες 
κάθε φορά διατάξεις. Στο πρόγραμμα μπορούν να απα-
σχολούνται μόνιμοι, αναπληρωτές και ωρομίσθιοι εκ-
παιδευτικοί της δευτεροβάθμιας εκπαίδευσης. Κατά τα 
λοιπά ισχύουν οι διατάξεις των παραγράφων 10 και 11 
του παρόντος.».
Άρθρο 90
1. Στην παρ. 8 του άρθρου 35 του ν. 4186/2013 (A΄ 193) 
προστίθεται περίπτωση 30, ως εξής:
«30. ΑΜΕΡΙΚΑΝΙΚΗ ΓΕΩΡΓΙΚΗ ΣΧΟΛΗ ΘΕΣΣΑΛΟΝΙ-
ΚΗΣ».
2. α) Η παρ. 3 του άρθρου 5 του ν. 4250/2014 (Α΄ 
74) αντικαθίσταται από τότε που ίσχυσε, ως εξής:
«3. Με απόφαση του Υπουργού Παιδείας, Έρευνας 
και Θρησκευμάτων, καθορίζονται τα κριτήρια, οι προ-
ϋποθέσεις και κάθε άλλο σχετικό θέμα για τη χορήγη-
ση επάρκειας προσόντων διδασκαλίας ξένης γλώσσας. 
Σε περίπτωση που στις προϋποθέσεις περιλαμβάνεται 
η  παρακολούθηση  προγράμματος  διδακτικής  ξένης 
γλώσσας σε Α.Ε.Ι., με όμοια απόφαση καθορίζονται η 
διάρκεια, οι πιστωτικές μονάδες, οι δικαιούχοι συμμε-
τοχής και κάθε άλλο σχετικό θέμα. Για την οργάνωση 
των προγραμμάτων εκδίδεται απόφαση της Συγκλήτου, 
στην οποία αναγράφονται αναλυτικά τα προσφερόμενα 
μαθήματα, οι πιστωτικές τους μονάδες και τυχόν τέλη 
παρακολούθησης, η οποία εγκρίνεται, ύστερα από γνώ-
μη Ι.Ε.Π. με απόφαση του Υπουργού Παιδείας, Έρευνας 
και Θρησκευμάτων που δημοσιεύεται στην Εφημερίδα 
της Κυβερνήσεως.».
β) Οι εκδοθείσες, έως την έναρξη ισχύος του παρόντος 
νόμου, υπουργικές αποφάσεις δυνάμει της διάταξης της 
παρ. 3 του άρθρου 5 του ν. 4250/2014 διατηρούνται σε 
ισχύ.
3. Στο τέλος της παρ. 1 του άρθρου 331 του ν. 5343/1932 
(Α΄85) προστίθεται εδάφιο ως εξής:
«Για τη λήψη της απόφασης του προηγούμενου εδαφί-
ου απαιτείται προηγούμενη ακρόαση του εγκαλούμενου 
από το πειθαρχικό συμβούλιο.».
4. Στο τέλος της περίπτωσης α΄ της παρ. 4 του άρθρου 
11 του ν. 4354/2015 προστίθεται εδάφιο ως εξής:
«Επιπλέον, ως προς τη μισθολογική εξέλιξη των εκπαι-
δευτικών Πρωτοβάθμιας και Δευτεροβάθμιας Εκπαίδευ-
σης λαμβάνεται υπόψη η συνολική εκπαιδευτική τους 
υπηρεσία σε σχολεία της Ιδιωτικής Εκπαίδευσης.».
Άρθρο 91
1. Στο τέλος της παρ. 3 του άρθρου 2 του ν. 2552/1997 
(Α΄ 266), όπως τροποποιήθηκε με την παρ. 1 του άρθρου 
28 του ν. 4368/2016 (Α΄ 21), προστίθεται περίπτωση γ΄ 
ως εξής: 
«γ) Οι συντονιστές των Ομάδων Διδακτικού Προσω-
πικού (Ο.Δ.Π.) των Θ.Ε. και των Ε.Θ.Ε. που συγκροτούν 
ένα προπτυχιακό ή μεταπτυχιακό πρόγραμμα σπου-
δών αποτελούν την Επιτροπή Προγράμματος Σπουδών 
(Ε.Π.Σ.), η οποία συντονίζει την ακαδημαϊκή οργάνωση 
και λειτουργία του προγράμματος. Οι ειδικότερες αρμο-
διότητες της επιτροπής καθορίζονται στον εσωτερικό 
κανονισμό του Ε.Α.Π.. Στην Ε.Π.Σ. προεδρεύει ο Διευθυ-
ντής του οικείου προγράμματος σπουδών. Σε περίπτωση 
νέων προγραμμάτων σπουδών και έως την ανάπτυξη 
του συνόλου των Θ.Ε. και των Ε.Θ.Ε. που απαιτούνται 
για την ολοκλήρωση των προγραμμάτων αυτών, ο συ-
ντονισμός της ακαδημαϊκής οργάνωσης και λειτουργί-
ας τους ασκείται από ακαδημαϊκές επιτροπές, οι οποίες 
συγκροτούνται με απόφαση της Συγκλήτου, ύστερα από 
γνώμη της οικείας Κοσμητείας. Η θητεία των επιτροπών 
αυτών ορίζεται σε τέσσερα (4) έτη για τα προπτυχιακά 
προγράμματα σπουδών και σε δύο (2) έτη για τα μετα-
πτυχιακά προγράμματα σπουδών και λήγει αυτοδικαίως 
με τη συγκρότηση της οικείας Ε.Π.Σ.. Μέλη των ακαδη-
μαϊκών επιτροπών ορίζονται οι συντονιστές των Ο.Δ.Π. 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2021
των λειτουργούντων στο οικείο πρόγραμμα σπουδών 
Θ.Ε. και Ε.Θ.Ε., καθώς και άλλα μέλη Δ.Ε.Π. του Ιδρύμα-
τος ή άλλων Α.Ε.Ι. της ημεδαπής ή ερευνητές ή Έλληνες 
επιστήμονες, οι οποίοι κατέχουν θέση καθηγητή οποιασ-
δήποτε βαθμίδας σε ομοταγές ίδρυμα της αλλοδαπής, 
ή επιστήμονες αναγνωρισμένου κύρους, οι οποίοι θε-
ραπεύουν συναφές γνωστικό αντικείμενο με το οικείο 
πρόγραμμα σπουδών. Με την απόφαση συγκρότησης 
ορίζονται ο Πρόεδρος και τα μέλη κάθε επιτροπής, οι 
ειδικότερες αρμοδιότητές της και κάθε θέμα σχετικό με 
τη λειτουργία της, καθώς και η κατά περίπτωση αμοιβή 
του Προέδρου και των μελών από ίδιους πόρους του 
ιδρύματος. Η γνώμη της Κοσμητείας για τη συγκρότηση 
της επιτροπής θεωρείται ότι δόθηκε και η απόφαση της 
Συγκλήτου λαμβάνεται νομίμως μετά την άπρακτη πα-
ρέλευση τριάντα (30) ημερών από την περιέλευση του 
ερωτήματος σε αυτήν.».
2. α) Οι περιπτώσεις β΄, γ΄ και δ΄ της παρ. 4 του άρθρου 
3 του ν. 2552/1997 αντικαθίστανται ως εξής:
«β) Ο Κοσμήτορας και ο Αναπληρωτής του εκλέγονται 
για τρία (3) έτη, με άμεση και μυστική ψηφοφορία από 
εκλεκτορικό σώμα το οποίο αποτελείται από το σύνολο 
των μελών Δ.Ε.Π. του Ε.Α.Π. που ανήκουν στην οικεία 
Σχολή. Η ημερομηνία έναρξης και λήξης της θητείας 
ορίζεται στην προκήρυξη.
γ) Κοσμήτορας και Αναπληρωτής Κοσμήτορας εκλέ-
γεται μέλος Δ.Ε.Π. α΄ βαθμίδας ή της βαθμίδας του ανα-
πληρωτή, πλήρους απασχόλησης της οικείας Σχολής. 
Δεν επιτρέπεται να είναι υποψήφιοι μέλη Δ.Ε.Π. που 
αποχωρούν από την υπηρεσία λόγω συμπλήρωσης του 
ανώτατου ορίου ηλικίας κατά τη διάρκεια της προκη-
ρυσσόμενης θέσης.
δ) Η προκήρυξη των εκλογών για την ανάδειξη του 
Κοσμήτορα και του Αναπληρωτή του γίνεται από τον 
υπηρετούντα Κοσμήτορα τρεις (3) μήνες πριν από τη 
λήξη της θητείας του. Αν δεν τηρηθεί η ανωτέρω προθε-
σμία, η αρμοδιότητα της προκήρυξης περιέρχεται στον 
Πρύτανη. Ο Κοσμήτορας ή ο Πρύτανης, κατά περίπτωση, 
μεριμνά για την ανάρτηση της προκήρυξης στο διαδι-
κτυακό τόπο του Ιδρύματος και της οικείας Σχολής και 
λαμβάνει κάθε άλλο αναγκαίο μέτρο για τη μεγαλύτερη 
δυνατή δημοσιοποίηση της προκήρυξης.
Υποψηφιότητες για το αξίωμα του Κοσμήτορα και 
του Αναπληρωτή Κοσμήτορα υποβάλλονται από τους 
ενδιαφερομένους, εντός της προθεσμίας που ορίζεται 
στην προκήρυξη, στον Κοσμήτορα ή τον Πρύτανη, αν 
έχει περιέλθει σε αυτόν η αρμοδιότητα της προκήρυ-
ξης των εκλογών, σύμφωνα με το δεύτερο εδάφιο της 
περίπτωσης δ΄.
Την ευθύνη διεξαγωγής της εκλογικής διαδικασίας 
έχει τριμελής εφορευτική επιτροπή, με ισάριθμα ανα-
πληρωματικά μέλη, η οποία ορίζεται, με απόφαση του 
Κοσμήτορα, τουλάχιστον πέντε (5) εργάσιμες ημέρες 
πριν από την ημέρα της ψηφοφορίας και αποτελείται 
από μέλη Δ.Ε.Π. της Σχολής. Αν δεν τηρηθεί η ανωτέρω 
προθεσμία, η σχετική αρμοδιότητα περιέρχεται στον 
Πρύτανη. Πρόεδρος της εφορευτικής επιτροπής είναι 
το ανώτερης βαθμίδας αρχαιότερο μέλος Δ.Ε.Π.. Η εφο-
ρευτική επιτροπή, αφού της παραδοθούν οι αιτήσεις 
των ενδιαφερομένων, εξετάζει την εκλογιμότητα, ανα-
κηρύσσει τους υποψήφιους Κοσμήτορες μέσα σε δύο 
(2) εργάσιμες ημέρες από τη συγκρότησή της, επιβλέπει 
τη διεξαγωγή της ψηφοφορίας, εκδίδει το αποτέλεσμα 
και το υποβάλλει στον Πρύτανη, ο οποίος εκδίδει τη δι-
απιστωτική πράξη εκλογής, η οποία δημοσιεύεται στην 
Εφημερίδα της Κυβερνήσεως.
Η ψηφοφορία διεξάγεται με κάλπη σε εργάσιμη ημέρα 
της εβδομάδας, τέτοια που να επιτρέπει τη διεξαγωγή 
επαναληπτικής ψηφοφορίας την ακριβώς επόμενη ερ-
γάσιμη ημέρα.
Η διαδικασία εκλογής του Κοσμήτορα και του Ανα-
πληρωτή Κοσμήτορα διεξάγεται με χωριστά για το κάθε 
αξίωμα ψηφοδέλτια. Κοσμήτορας και Αναπληρωτής Κο-
σμήτορας εκλέγεται ο υποψήφιος που συγκέντρωσε την 
απόλυτη πλειοψηφία των έγκυρων ψήφων. Αν κανείς από 
τους υποψήφιους Κοσμήτορες ή Αναπληρωτές Κοσμή-
τορες δεν συγκεντρώσει την απόλυτη πλειοψηφία των 
έγκυρων ψήφων ή σε περίπτωση ισοψηφίας, η εκλογή 
επαναλαμβάνεται την επόμενη εργάσιμη ημέρα.
Ο Κοσμήτορας δεν επιτρέπεται να κατέχει συγχρόνως 
το αξίωμα άλλου μονοπρόσωπου οργάνου του οικείου 
ή άλλου Α.Ε.Ι., με εξαίρεση τις θέσεις Διευθυντή Π.Μ.Σ. 
και Εργαστηρίου.
Ο Κοσμήτορας αν απουσιάζει ή κωλύεται προσωρινά 
να ασκήσει τα καθήκοντά του, αναπληρώνεται από τον 
Αναπληρωτή Κοσμήτορα.
Αν ο Κοσμήτορας παραιτηθεί ή εκλείψει για οποιονδή-
ποτε λόγο ή ακυρωθεί η εκλογή του κατά τα δύο (2) πρώ-
τα έτη της θητείας του για τη μέχρι τη λήξη της θητείας 
του χρονική περίοδο, διενεργούνται από τον Πρύτανη 
εκλογές για την ανάδειξη Κοσμήτορα, το αργότερο μέσα 
σε δεκαπέντε (15) εργάσιμες ημέρες από την κένωση της 
θέσης. Η θητεία του νέου Κοσμήτορα θεωρείται πλήρης, 
εκτός αν η εκλογή έλαβε χώρα κατά το δεύτερο έτος 
της προκηρυχθείσας θητείας και αναδείχθηκε Κοσμή-
τορας πρόσωπο διαφορετικό από αυτό που κατείχε το 
αξίωμα. Οι προϋποθέσεις αυτές πρέπει να συντρέχουν 
σωρευτικά.
Έως ότου αναλάβει καθήκοντα ο νέος Κοσμήτορας, 
καθώς και αν ο Κοσμήτορας παραιτηθεί ή εκλείψει για 
οποιονδήποτε λόγο ή ακυρωθεί η εκλογή του κατά τη 
διάρκεια του τελευταίου έτους της θητείας του, καθήκο-
ντα Κοσμήτορα ασκεί ο Αναπληρωτής του. Ο Πρύτανης 
εκδίδει σχετική διαπιστωτική πράξη, η οποία δημοσιεύ-
εται στην Εφημερίδα της Κυβερνήσεως.».
β) Η θητεία των υπηρετούντων κατά την έναρξη ισχύος 
του παρόντος Κοσμητόρων και Αναπληρωτών Κοσμητό-
ρων του Ελληνικού Ανοικτού Πανεπιστήμιου παρατείνε-
ται έως τη συμπλήρωση του χρονικού διαστήματος των 
τριών (3) ετών.
Άρθρο 92
1. Στο άρθρο 17 του ν. 4310/2014 «Έρευνα, Τεχνο-
λογική Ανάπτυξη και Καινοτομία και άλλες διατάξεις» 
(Α΄ 258), προστίθεται παράγραφος 7, ως εξής:
«7.α. Με απόφαση της Συγκλήτου της Ακαδημίας Αθη-
νών συνιστάται Επιστημονικό Συμβούλιο Ερευνητικών 
Κέντρων Ακαδημίας Αθηνών (Ε.Σ.Ε.Κ.Α.Α.), το οποίο εί-
2022
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
ναι κοινό για όλα τα Ερευνητικά Κέντρα της Ακαδημίας 
Αθηνών.
β. Το Ε.Σ.Ε.Κ.Α.Α. είναι αρμόδιο για τον ορισμό των 
επιτροπών κρίσης και των εισηγητικών επιτροπών για 
την πλήρωση και προαγωγή των ερευνητών των Ερευ-
νητικών Κέντρων της Ακαδημίας Αθηνών, σύμφωνα με 
την παρ. 3 του άρθρου 29 του ν. 4310/2014.
γ. Το Ε.Σ.Ε.Κ.Α.Α. αποτελείται από επτά (7) μέλη. Μέλη 
του μπορεί να είναι ερευνητές των Ερευνητικών Κέντρων 
της Ακαδημίας Αθηνών βαθμίδας Α΄ ή Β΄. Τα μέλη του 
Ε.Σ.Ε.Κ.Α.Α. εκλέγονται με μυστική ψηφοφορία από το 
σύνολο των ερευνητών των Ερευνητικών Κέντρων της 
Ακαδημίας Αθηνών. Η θητεία των μελών του Ε.Σ.Ε.Κ.Α.Α. 
είναι διετής. Μετά τη συγκρότησή του σε σώμα, τα μέλη 
του Ε.Σ.Ε.Κ.Α.Α. εκλέγουν με μυστική ψηφοφορία τον 
πρόεδρο του Ε.Σ.Ε.Κ.Α.Α.. Ο Διευθυντής του Ερευνητικού 
Κέντρου για το οποίο συνεδριάζει το Ε.Σ.Ε.Κ.Α.Α., συμμε-
τέχει ως εισηγητής στις συνεδριάσεις του.».
2. Η διάταξη της περίπτωσης γ΄ της παρ. 9 του άρθρου 
24 του ν. 4386/2016 «Ρυθμίσεις για την έρευνα και άλλες 
διατάξεις» (Α΄ 86) εφαρμόζεται στο Ινστιτούτο Τεχνολο-
γίας Υπολογιστών και Εκδόσεων - «Διόφαντος» (Ι.Τ.Υ.Ε.) 
από τις 11.5.2016.
Άρθρο 93
Μετά το τέταρτο εδάφιο της παρ. 3 του άρθρου 23 
του ν. 4009/2011 (Α΄ 195), όπως αντικαταστάθηκε και 
συμπληρώθηκε με την περίπτωση γ΄ της παρ. 13γ του 
άρθρου 24 του ν. 4386/2016 (Α΄ 83) και με την παρ. 1 
του άρθρου 27 του ν. 4415/2016 (Α΄ 159), προστίθενται 
εδάφια ως εξής:
«Για  τους  καθηγητές  και  υπηρετούντες  λέκτορες 
πλήρους απασχόλησης, οι οποίοι ασκούν ή ασκούσαν 
επιχειρηματική δραστηριότητα ατομικά και δεν έχουν 
αποδώσει το ποσοστό που ορίζεται παραπάνω επί του 
ακαθάριστου εισοδήματος που υπάγεται στην περίπτω-
ση θ΄ της παραγράφου 2 του παρόντος άρθρου, ο Ε.Λ.Κ.Ε. 
εκδίδει πράξη επιβολής των οφειλόμενων για κάθε οικο-
νομικό έτος, για το οποίο υπήρχε υποχρέωση απόδοσης. 
Οι πράξεις επιβολής των οφειλόμενων μπορούν, κατό-
πιν αίτησης του καθηγητή, να προβλέπουν τη ρύθμιση 
της  καταβολής  του  οφειλόμενου  ποσού  σε  μηνιαίες 
δόσεις. Ο μέγιστος αριθμός των δόσεων δεν μπορεί να 
υπερβαίνει το λόγο του συνολικού οφειλόμενου ποσού 
προς το 1/10 του ακαθάριστου μηνιαίου εισοδήματος 
του τελευταίου οικονομικού έτους. Σε περίπτωση που 
ο αριθμός των δόσεων είναι μεγαλύτερος του αριθμού 
των υπολειπόμενων μηνών μέχρι την αφυπηρέτηση του 
υπόχρεου, ο μέγιστος αριθμός των δόσεων θα ισούται με 
τον ως άνω αριθμό υπολειπόμενων μηνών. Σε περίπτωση 
παράλειψης ή πλημμελούς εκπλήρωσης της ανωτέρω 
υποχρέωσης, ο Ε.Λ.Κ.Ε. εκδίδει πράξης επιβολής για τα 
οφειλόμενα των υπολειπόμενων μηνών.».
Άρθρο 94
Στο άρθρο 10 παρ. 5 του ν. 4452/2017 (Α΄ 17) προστί-
θεται εδάφιο 5.α, ως ακολούθως:
«5.α. Οι εκπαιδευτικοί κλάδου ΠΕ11 Φυσικής Αγωγής 
δύναται, εφόσον πλεονάζουν, ή και για την συμπλήρω-
ση του διδακτικού τους ωραρίου και εντός αυτού, να 
διατίθενται σε Ν.Π.Δ.Δ. Εθνικά Αθλητικά Κέντρα, επο-
πτευόμενα από τη Γενική Γραμματεία Αθλητισμού, για 
τη διοικητική και γραμματειακή υποστήριξη του έργου 
τους και την υποστήριξη αυτοτελών προγραμμάτων 
και δράσεων φυσικής αγωγής και άσκησης για όλους, 
τα οποία υλοποιούνται υπό την εποπτεία της Γ.Γ.Α. και 
αθλητικών προγραμμάτων και δράσεων εγκεκριμένων 
από το Υπουργείο Παιδείας, Έρευνας και Θρησκευμάτων 
τα οποία δύναται να υλοποιούνται στα Ν.Π.Δ.Δ. Εθνικά 
Αθλητικά Κέντρα της Γ.Γ.Α..
Στους μόνιμους εκπαιδευτικούς κλάδους ΠΕ11 Φυσι-
κής Αγωγής στους οποίους θα γίνει ολική διάθεση ή και 
συμπλήρωση ωραρίου κατά τα ως άνω αναγραφόμενα, 
δεν επιτρέπεται ταυτόχρονα με τη διάθεσή τους στα 
Ν.Π.Δ.Δ. Εθνικά Αθλητικά Κέντρα:
α) να ασκούν προπονητικό έργο με οποιαδήποτε σχέ-
ση εργασίας σε αθλητικό σωματείο, το οποίο είναι χρή-
στης των εγκαταστάσεων του ΕΑΚ της διάθεσής τους και 
για όσο χρόνο διαρκεί αυτή,
β) να αποτελούν μέλη Διοικητικού Συμβουλίου αθλη-
τικών σωματείων της ανωτέρω περίπτωσης.
Οι διαθέσεις των ανωτέρω αναγραφόμενων περιπτώ-
σεων θα γίνονται με απόφαση του οικείου Περιφερεια-
κού Διευθυντή Εκπαίδευσης Π.Ε. και Δ.Ε..
Άρθρο 95
1. Στο τέλος του άρθρου 16 του ν. 4415/2016 «Ρυθμί-
σεις για την ελληνόγλωσση εκπαίδευση, τη διαπολιτισμι-
κή εκπαίδευση και άλλες διατάξεις» (Α΄ 159) προστίθεται 
νέα παράγραφος 14 που έχει ως εξής: 
«14. Ειδικά για τους δημόσιους εκπαιδευτικούς πρω-
τοβάθμιας και δευτεροβάθμιας εκπαίδευσης που ταυ-
τοχρόνως είναι και κληρικοί ενός εκ των κλιμάτων της 
Εκκλησίας της Ελλάδος, του Οικουμενικού Πατριαρχείου 
και των υπ’ αυτώ Εκκλησίας τής Κρήτης, Ιερών Μητροπό-
λεων Δωδεκανήσου και Πατριαρχικής Εξαρχίας Πάτμου, 
και των Πατριαρχείων Αλεξανδρείας, Αντιοχείας και Ιε-
ροσολύμων, επιτρέπεται η απόσπαση κατόπιν αιτήσεώς 
τους στο εξωτερικό, κατά παρέκκλιση κάθε γενικής ή 
ειδικής διάταξης, για την παροχή υπηρεσίας στην το-
πική εκκλησιαστική αρχή. Η διαδικασία επιλογής των 
κληρικών, τα απαιτούμενα γενικά και ειδικά προσόντα 
που λαμβάνονται υπόψη, η διάρκεια απόσπασης και η 
παράτασή της, καθώς και κάθε άλλη αναγκαία λεπτομέ-
ρεια για την απόσπασή τους και την εν γένει παροχή των 
υπηρεσιών τους, στις οποίες περιλαμβάνεται η παροχή 
υπηρεσίας στην τοπική εκκλησιαστική αρχή, ρυθμίζο-
νται με κοινή απόφαση των Υπουργών Παιδείας, Έρευ-
νας και Θρησκευμάτων και Εξωτερικών.».
2. Διδάσκαλος του άρθρου 19 του ν.δ. 3379/1955 «Περί 
του προσωπικού της δημοσίας εκπαιδεύσεως» (Α΄ 260) 
που ανέρχεται σε θέση Επισκόπου του εκκλησιαστικού 
νομικού προσώπου «Καθολική Εκκλησία στην Ελλάδα» 
που αναγνωρίστηκε με το άρθρο 13 του ν. 4301/2014 
«Οργάνωση της νομικής μορφής των θρησκευτικών 
κοινοτήτων και των ενώσεών τους στην Ελλάδα και άλ-
λες διατάξεις αρμοδιότητας Γενικής Γραμματείας Θρη-
σκευμάτων και άλλες διατάξεις» (Α΄ 223), μπορεί, κατό-
πιν αίτησής του, να απαλλαγεί μερικώς ή ολικώς από τα 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2023
σχολικά εκπαιδευτικά και διοικητικά καθήκοντά του και 
να του ανατεθούν καθήκοντα Σχολικού Συμβούλου και 
διαρκούς επιμόρφωσης των διδασκάλων του Καθολικού 
δόγματος. Η ανάθεση γίνεται με απόφαση του Υπουργού 
Παιδείας, Έρευνας και Θρησκευμάτων, κατόπιν γνώμης 
του οικείου Περιφερειακού Διευθυντή Εκπαίδευσης και 
για όσο χρόνο διατηρεί το συγκεκριμένο αξίωμα. Με την 
ίδια απόφαση, μπορεί να καθορίζονται όλες οι αναγκαίες 
λεπτομέρειες για την εκτέλεση των νέων καθηκόντων 
του διδασκάλου Καθολικού δόγματος ακόμα και κατά 
παρέκκλιση των κείμενων διατάξεων. Η μισθοδοσία και 
η εν γένει υπηρεσιακή κατάσταση του διδασκάλου Καθο-
λικού δόγματος εξακολουθεί να είναι εκείνη που ορίζεται 
για τους διδασκάλους του άρθρου 19 του ν.δ. 3379/1955.
3.α. Στο άρθρο 30 του ν. 590/1977 «Περί του Κατα-
στατικού Χάρτου της Εκκλησίας της Ελλάδος» (Α΄ 146) 
προστίθεται πρώτο εδάφιο, που έχει ως εξής: 
«Πνευματικός προεστώς, νόμιμος εκπρόσωπος και δι-
αχειριστής εκάστης Ιεράς Μητροπόλεως είναι ο επιχώρι-
ος Μητροπολίτης, με την επιφύλαξη των διαχειριστικών 
αρμοδιοτήτων του Μητροπολιτικού Συμβουλίου, που 
καθορίζονται με τον κατ’ άρθρο 35 Κανονισμό.».
β. Μετά το πρώτο εδάφιο της παρ. 5 του άρθρου 39 
του ν. 590/1977 «Περί του Καταστατικού Χάρτου της 
Εκκλησίας της Ελλάδος» (Α΄ 146) προστίθεται δεύτερο 
εδάφιο ως εξής: 
«Εκλογείς, εκλόγιμοι ή διοριστέοι σε θέσεις Ηγουμέ-
νων και μελών Ηγουμενοσυμβουλίων των Ιερών Μονών 
επιτρέπεται να είναι οι ημεδαποί.».
γ. Από της ημερομηνίας περιέλευσης στις οικείες εκ-
κλησιαστικές αρχές των παρεκκλησίων και εξωκκλησίων, 
που ανήκαν στη διοίκηση και διαχείριση του καταργηθέ-
ντος Τ.Π.Ο.Ε.Κ.Ε. (άρθρο δέκατο έβδομο παρ. 9 εδάφιο α΄ 
του ν. 3607/2007, Α΄ 245) οφείλεται η κράτηση του άρ-
θρου 3 παρ. 1 του ν.δ. 228/1973 (Α΄ 284) επί των ακαθά-
ριστων ετήσιων εσόδων τους υπέρ του Τομέα Προνοίας 
Ορθόδοξου Εφημεριακού Κλήρου Ελλάδος του Ενιαίου 
Ταμείου Επικουρικής Ασφάλισης και Εφάπαξ Παροχών 
Ν.Π.Δ.Δ. (Ε.Τ.Ε.Α.Ε.Π.). Κάθε αντίθετη διάταξη και τυχόν 
εκδοθείσες σε εκτέλεσή τους πράξεις καταργούνται από 
την ημερομηνία περιέλευσης στις οικείες εκκλησιαστικές 
αρχές των προαναφερομένων παρεκκλησίων και εξωκ-
κλησίων. Οι ανωτέρω εκκλησιαστικές αρχές υποχρεού-
νται σε σύνταξη έκθεσης απογραφής των περιουσιακών 
δικαιωμάτων τους επί των Iερών Παρεκκλησίων και της 
λοιπής ακίνητης περιουσίας αυτών, μεταγραφή ή κα-
ταχώριση της έκθεσης κατά το άρθρο 47 παρ. 3.β. του 
ν. 590/1977 «Περί του Καταστατικού Χάρτου της Εκκλη-
σίας της Ελλάδος» (Α΄ 146).
4. Στο τέλος του άρθρου 4 της από 24 Δεκεμβρίου 1990 
Πράξης Νομοθετικού Περιεχομένου «Περί μουσουλμά-
νων Θρησκευτικών Λειτουργών», η οποία κυρώθηκε με 
το άρθρο μόνο του ν. 1920/1991 (Α΄ 11), προστίθενται 
νέα εδάφια ως εξής: 
«Σε περίπτωση που σε θέση Μουφτή ή Τοποτηρητή 
Μουφτή διοριστεί καθηγητής της Ανώτατης Εκπαίδευ-
σης ή μόνιμος εκπαιδευτικός της δημόσιας ή της μειονο-
τικής εκπαίδευσης ή των Μουσουλμανικών Ιεροσπουδα-
στηρίων Θράκης, η εκπαιδευτική ιδιότητα αναστέλλεται 
προσωρινώς καθ’ ο χρόνο κατέχει τη θέση Μουφτή ή 
Τοποτηρητή. Μετά την καθ’ οιονδήποτε τρόπο λήξη της 
θητείας του επιστρέφει αυτοδικαίως στην υπηρεσία του. 
Με απόφαση του Υπουργού Παιδείας, Έρευνας και Θρη-
σκευμάτων, κατόπιν αίτησης του εκπαιδευτικού, μπορεί 
να επιτραπεί η παράλληλη άσκηση των εκπαιδευτικών 
καθηκόντων του με τα καθήκοντα του Μουφτή ή του 
Τοποτηρητή Μουφτή. Στην περίπτωση αυτή λαμβάνει 
το σύνολο των αποδοχών της θέσης του Μουφτή και το 
ποσοστό των αποδοχών της θέσης που κατείχε πριν το 
διορισμό του στη θέση Μουφτή ή Τοποτηρητή Μουφτή, 
όπως κάθε φορά το ποσοστό αυτό προβλέπεται, για την 
κατοχή δεύτερης θέσης στο Δημόσιο. Με απόφαση του 
Υπουργού Παιδείας, Έρευνας και Θρησκευμάτων καθο-
ρίζονται όλες οι αναγκαίες λεπτομέρειες για την παράλ-
ληλη άσκηση καθηκόντων του εκπαιδευτικού, τη μερική 
απαλλαγή του από τα εκπαιδευτικά και την ολική απαλ-
λαγή του από τα διοικητικά καθήκοντα, κατά παρέκκλιση 
των κείμενων διατάξεων και χωρίς να απαιτείται η γνώμη 
του αρμόδιου υπηρεσιακού συμβουλίου.».
Άρθρο 96
Τροποποίηση του ν. 4375/2016 (Α΄ 51)
1. Η παρ. 3 του άρθρου 16 του ν. 4375/2016 αντικα-
θίσταται ως εξής:
«3. Σε εξαιρετικές περιπτώσεις επείγουσας και επιτα-
κτικής ανάγκης και για λόγους εθνικού συμφέροντος, 
για τις ανάγκες εγκατάστασης των δομών του άρθρου 
10 σε ακίνητα του Δημοσίου, ν.π.δ.δ. ή Ο.Τ.Α., σε κοινό-
χρηστους χώρους, χερσαίες ζώνες λιμένων ή σε ιδιω-
τικά ακίνητα, επιτρέπεται η αλλαγή χρήσης των ήδη 
υφιστάμενων σε αυτά κτιρίων, καθώς και η εκτέλεση 
των αναγκαίων μετασκευών, η τοποθέτηση ή ανέγερ-
ση προκατασκευασμένων κτιρίων, εγκαταστάσεων και 
υποδομών,  κατά  παρέκκλιση  κάθε  γενικής  ή  ειδικής 
πολεοδομικής ή άλλης διάταξης. Η παρέκκλιση ισχύ-
ει όσο διαρκεί η ως άνω νέα χρήση. Οι εγκαταστάσεις 
έχουν προσωρινό χαρακτήρα, δεν μπορούν να χρησι-
μοποιηθούν για άλλο σκοπό και απομακρύνονται, όταν 
εκλείψει η ανάγκη εγκατάστασης, κατόπιν απόφασης του 
Υπουργού Μεταναστευτικής Πολιτικής. Ειδικά για την 
εγκατάσταση των παραπάνω προσωρινών εγκαταστά-
σεων σε εκτός σχεδίου περιοχές απαιτείται το ελάχιστο 
εμβαδόν γηπέδου να είναι 4.000 τετραγωνικά μέτρα και 
να διασφαλίζεται η ύπαρξη υπαίθριων χώρων και δικτύ-
ου εσωτερικών μετακινήσεων οχημάτων και πεζών με 
επιφάνεια τουλάχιστον 20% της συνολικής έκτασης του 
γηπέδου. Για την αλλαγή χρήσης και τις κατασκευές δεν 
απαιτείται έκδοση έγκρισης ή άδειας δόμησης ή εργα-
σιών μικρής κλίμακας. Η περιβαλλοντική αδειοδότηση, 
όπου απαιτείται, γίνεται σύμφωνα με το ν. 4014/2011. Η 
άδεια χωροθέτησης και κατασκευής χορηγείται με κοινή 
απόφαση των Υπουργών Μεταναστευτικής Πολιτικής, 
Περιβάλλοντος και Ενέργειας και Εσωτερικών, η οποία 
μπορεί να εξειδικεύει τους όρους και τις λεπτομέρειες 
για την εφαρμογή των ως άνω ρυθμίσεων και να αφορά 
ήδη υφιστάμενες δομές και εκτελεσθείσες εργασίες. Για 
την έκδοση της ως άνω απόφασης, η Υπηρεσία Υπο-
δοχής και Ταυτοποίησης υποβάλλει προς το Υπουργείο 
2024
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
Μεταναστευτικής Πολιτικής αίτηση που περιλαμβάνει: 
α) τοπογραφικό διάγραμμα της έκτασης, β) γενικό σχέδιο 
διάταξης των εγκαταστάσεων και γ) τεχνική έκθεση. Το 
Υπουργείο Μεταναστευτικής Πολιτικής τηρεί το φάκελο 
στο αρχείο του και τον ενημερώνει με κάθε άλλη ειδική 
μελέτη ή στοιχείο που απαιτείται ανά περίπτωση, προς 
διασφάλιση της τήρησης των κανόνων ασφαλείας, πυ-
ροπροστασίας και υγιεινής, σύμφωνα με τους κανόνες 
της τέχνης και της επιστήμης.».
2. Η υποπαράγραφος α΄ της παρ. 1 του άρθρου 22 του 
ν. 4375/ 2016 αντικαθίσταται ως ακολούθως:
«1.α. Κατά παρέκκλιση των διατάξεων των παραγρά-
φων 1 και 2 του άρθρου 28 του π.δ. 114/2010 (Α΄ 195), 
ο Γενικός Γραμματέας Δημόσιας Τάξης του Υπουργείου 
Εσωτερικών χορηγεί καθεστώς παραμονής για ανθρω-
πιστικούς λόγους σε αιτούντες διεθνή προστασία, οι 
οποίοι είναι κάτοχοι δελτίου αιτήσαντος σε ισχύ, των 
οποίων η αίτηση είχε υποβληθεί το αργότερο έως και 
τις 31.7.2012 και η εξέτασή της εκκρεμεί σε β΄ βαθμό, 
εκτός εάν συντρέχει κίνδυνος για την εθνική ασφάλεια ή 
για τη δημόσια τάξη, ιδίως λόγω τελεσίδικης καταδίκης 
του αιτούντος για τη διάπραξη σοβαρού εγκλήματος.».
3. Προστίθενται παράγραφοι 8, 9 και 10 στο άρθρο 72 
του ν. 4375/2016, ως ακολούθως:
«8. Μέχρι τη σύσταση και στελέχωση της Γενικής Δι-
εύθυνσης  Διοικητικών  Οικονομικών  Υπηρεσιών  του 
Υπουργείου Μεταναστευτικής Πολιτικής και το αργό-
τερο έως τις 31.12.2018, οι προμήθειες του υπουργείου 
μπορούν να διενεργούνται αυτοτελώς κατά ειδικό φορέα 
προϋπολογισμού.
9. Μετακινήσεις εκτός έδρας της ηγεσίας και των υπαλ-
λήλων του πρώην Υπουργείου Εσωτερικών και Διοικητι-
κής Ανασυγκρότησης και ήδη Μεταναστευτικής Πολιτι-
κής του έτους 2016, κατά παρέκκλιση των άρθρων 3 και 4 
της Υποπαραγράφου Δ9 του άρθρου 2 του ν. 4336/2015 
(Α΄ 94), θεωρούνται νόμιμες και εκκαθαρίζονται από τις 
αρμόδιες οικονομικές υπηρεσίες.
10.  Οι  δαπάνες  του  Υπουργείου  Μεταναστευτικής 
Πολιτικής που πραγματοποιήθηκαν κατά το χρονικό δι-
άστημα από 1.1.2017 και μέχρι τη δημοσίευση του πα-
ρόντος εγκρίνονται, υπό την προϋπόθεση της ανάληψης 
των απαιτούμενων δαπανών μέχρι 30.9.2017.».
4. Η παρ. 26 του άρθρου 80 του ν. 4375/2016 αντικα-
θίσταται ως ακολούθως:
«26. Η εξαιρετική διαδικασία της παραγράφου 4 του 
άρθρου 60 εφαρμόζεται για χρονικό διάστημα είκοσι 
τεσσάρων (24) μηνών από τη δημοσίευση του παρό-
ντος.».
5. Η παρ. 5 του άρθρου 16 του ν. 4375/2016 καταρ-
γείται.
Άρθρο 97
Τροποποίηση του π.δ. 167/2014 (Α΄ 252)
Το πρώτο εδάφιο της υποπαραγράφου α΄ της παρ. 1 
του άρθρου 7 του π.δ. 167/2014 (Α΄ 252) αντικαθίσταται 
ως ακολούθως:
«1.α. Κατά παρέκκλιση των διατάξεων των παραγρά-
φων 2 και 3 του άρθρου 14 του π.δ. 114/2010, η απο-
φαινόμενη  αρχή  του  σημείου  ιθ΄  του  άρθρου  2  του 
π.δ. 114/2010 διακόπτει, λόγω σιωπηρής ανάκλησης, 
τη διαδικασία εξέτασης των αιτημάτων διεθνούς προ-
στασίας, τα οποία, κατά την έναρξη ισχύος του παρόντος, 
έχουν απορριφθεί σε α΄ βαθμό και εκκρεμεί η εξέτασή 
τους σε β΄ βαθμό, εφόσον ο αιτών δεν είχε εμφανισθεί 
για να ανανεώσει ή να παραλάβει το ειδικό δελτίο αι-
τήσαντος άσυλο αλλοδαπού μέχρι την 30ή Νοεμβρίου 
2016.».
Άρθρο 98
Ζημίες που υπέστησαν περιουσίες φυσικών και νομι-
κών προσώπων στα δημοτικά διαμερίσματα Ειδομένης, 
Ευζώνων και Πολυκάστρου του Δήμου Παιονίας Κιλκίς, οι 
οποίες οφείλονται σε πράξεις προσφύγων ή μεταναστών 
και έχουν καταγραφεί και αποτιμηθεί στο από 25.4.2017 
πρακτικό της Επιτροπής που συστάθηκε με την υπ’ αριθμ. 
5041/2017 απόφαση του Δημάρχου Παιονίας και εγκρί-
θηκε με την υπ’ αριθμ. 78/2017 απόφαση του Δημοτικού 
Συμβουλίου Δήμου Παιονίας, αποζημιώνονται από πι-
στώσεις του Υπουργείου Μεταναστευτικής Πολιτικής, 
το οποίο επιχορηγεί το Δήμο Παιονίας με το αντίστοιχο 
ποσό για την καταβολή του στους δικαιούχους. Οι εν 
λόγω πιστώσεις προέρχονται από εισπραττόμενα έσο-
δα από τα παράβολα του άρθρου 132 του ν. 4251/2014 
(Α΄ 80).
Άρθρο 99
1. Το άρθρο 98 του ν. 2830/2000 (Α΄ 96) αντικαθίσταται 
ως εξής:
«Άρθρο 98
Διοικητική και οικονομική αυτοτέλεια
1. Οι Συμβολαιογραφικοί Σύλλογοι είναι νομικά πρό-
σωπα δημοσίου δικαίου, σωματειακής μορφής και τε-
λούν υπό την εποπτεία του Υπουργείου Δικαιοσύνης, 
Διαφάνειας και Ανθρωπίνων Δικαιωμάτων.
2. Οι Συμβολαιογραφικοί Σύλλογοι δεν χρηματοδο-
τούνται από τον κρατικό προϋπολογισμό. Έχουν δική 
τους περιουσία, οικονομική, διοικητική και διαχειριστική 
αυτονομία και αυτοτέλεια και διοικούνται από αιρετά 
Διοικητικά Συμβούλια.
3. Η διαχείριση και η αξιοποίηση της περιουσίας τους, 
η εποπτεία και ο έλεγχος των οικονομικών και διαχει-
ριστικών πράξεων των συλλόγων ανήκει αποκλειστικά 
στα Διοικητικά Συμβούλια και στις Γενικές Συνελεύσεις 
αυτών.
4. Οι Συμβολαιογραφικοί Σύλλογοι μπορούν να ιδρύ-
ουν νομικά πρόσωπα με εταιρική ή μη μορφή για τη 
διαχείριση ηλεκτρονικών συστημάτων και εφαρμογών 
αναγκαίων για τη διεκπεραίωση των επαγγελματικών 
τους αναγκών και αξιοποίηση της περιουσίας τους.».
2. Στο ν. 2830/2000 μετά το άρθρο 98 προστίθεται νέο 
άρθρο 98Α ως εξής:
«Άρθρο 98Α
Συμβάσεις Συμβολαιογραφικών Συλλόγων με τρίτους, 
οι οποίες αφορούν στη δημιουργία ή στην αγορά ή στην 
απόκτηση άδειας χρήσης ή στη συντήρηση ή στην τε-
χνική ή λειτουργική υποστήριξη ηλεκτρονικών συστη-
μάτων, λογισμικού, πλατφόρμας ή πύλης ηλεκτρονικών 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2025
εφαρμογών και συναφών υπηρεσιών και οι οποίες χρησι-
μοποιούνται για τις επαγγελματικές ανάγκες των μελών 
τους, προς διεκπεραίωση ή διευκόλυνση των επαγγελ-
ματικών καθηκόντων ή ενεργειών τους, διέπονται από 
το ιδιωτικό δίκαιο.».
3. Στην περίπτωση που δεν έχει ολοκληρωθεί η εγκα-
τάσταση ηλεκτρονικών συστημάτων, λογισμικού, πλατ-
φόρμας ή πύλης ηλεκτρονικών εφαρμογών και συναφών 
υπηρεσιών για τη διενέργεια των ηλεκτρονικών πλειστη-
ριασμών στο σύνολο των Συμβολαιογραφικών Συλλό-
γων της χώρας, έως το χρόνο έναρξης αυτών, σύμφωνα 
με το ν. 4472/2017, οι συμβολαιογράφοι που διενεργούν 
ηλεκτρονικούς πλειστηριασμούς υποχρεούνται να συν-
δεθούν μέσω της ηλεκτρονικής πλατφόρμας ή πύλης 
ηλεκτρονικών εφαρμογών άλλου συλλόγου, στον οποίο 
έχει εγκατασταθεί και λειτουργεί ηλεκτρονικό σύστημα.
Άρθρο 100
Τροποποίηση του άρθρου 26 
του ν. 4258/2014 (Α΄ 94)
Στο τέλος της παρ. 5 του άρθρου 26 του ν. 4258/2014 
(Α΄ 94), όπως η διάταξη αυτή ισχύει μετά τη συμπλήρωσή 
της με το άρθρο 23 του ν. 4429/2016 (Α΄ 199), προστίθε-
ται τρίτο εδάφιο, ως εξής:
«Επιπλέον των ανωτέρω, διατίθεται ποσό μέχρι δε-
καεννέα εκατομμύρια επτακόσιες χιλιάδες (19.700.000) 
ευρώ για την ολοκλήρωση πρόσθετων εργασιών για την 
πλήρη επιχειρησιακή απόδοση των Υ/Β, την αντιμετώ-
πιση βλαβών που προκύπτουν από τις εν εξελίξει δοκι-
μές, καθώς και για τη συντήρηση των συνοδών πλοίων 
δοκιμών των Υ/Β.».
Άρθρο 101
Τροποποίηση διατάξεων 
του ν. 4013/2011 (Α΄ 204)
1. Στο πρώτο εδάφιο της παρ. 3 του άρθρου 2 του 
ν. 4013/2011 διαγράφεται η λέξη «σύμφωνη».
2. Στην παρ. 3 του άρθρου 10 του ν. 4013/2011 δια-
γράφεται η φράση «εκτός εάν υπάρχει σχετική άδεια».
3. Η παρ. 5 του άρθρου 10 του ν. 4013/2011 καταρ-
γείται.
4. Συμβάσεις που καταρτίστηκαν σε εφαρμογή της 
καταργούμενης παρ. 5 του άρθρου 10 του ν. 4013/2011, 
λύονται αυτοδικαίως και αζημίως από την έναρξη ισχύος 
του παρόντος.
Άρθρο 102
Καταργείται το τρίτο εδάφιο της παρ. 2 του άρθρου 6 
του ν. 3711/2008 (Α΄ 224).
Άρθρο 103
1. Στο τελευταίο εδάφιο της περίπτωσης α΄ της παρ. 5 
του άρθρου 17Α του ν. 2523/1997 (Α΄ 179), όπως ισχύ-
ει μετά την αντικατάσταση της παρ. 5 από την παρ. 4 
του άρθρου 63 του ν. 4472/2017 (Α΄ 74), η φράση «έως 
τις 31.7.2017» αντικαθίσταται από τη φράση «έως τις 
30.9.2017».
2. Το τελευταίο εδάφιο της περίπτωσης β΄ της παρ. 5 
του άρθρου 17Α του ν. 2523/1997 (Α΄ 179), όπως ισχύει 
μετά την αντικατάσταση της παρ. 5 από την παρ. 4 του 
άρθρου 63 του ν. 4472/2017 (Α΄ 74), αντικαθίσταται ως 
εξής:
«Οι διατάξεις της παρούσας παραγράφου ισχύουν από 
την 1η Οκτωβρίου 2017.».
Άρθρο 104
Τροποποίηση του άρθρου 13 
του ν. 1069/1980 (Α΄ 191)
Η παρ. 1 του άρθρου 13 του ν. 1069/1980 (Α΄ 191) αντι-
καθίσταται ως εξής:
«1. Οι μελέτες και οι κατασκευές των πάσης φύσεως 
έργων που ανήκουν στην αρμοδιότητα των Δημοτικών 
Επιχειρήσεων Ύδρευσης και Αποχέτευσης (Δ.Ε.Υ.Α.) μπο-
ρούν να επιχορηγούνται από το Πρόγραμμα Δημοσίων 
Επενδύσεων (Π.Δ.Ε.) εντός των ορίων των εγκρινόμενων 
για το σκοπό αυτόν ετήσιων πιστώσεων.».
Άρθρο 105
Τροποποίηση διατάξεων 
του ν. 4314/2014 (Α΄ 265)
1. Το  τρίτο  εδάφιο  της  παρ.  9  του  άρθρου  48  του 
ν. 4314/2014 (Α΄ 265) αντικαθίσταται ως εξής:
«Οι πιστώσεις για την υπερωριακή απασχόληση των 
παραπάνω υπαλλήλων εγγράφονται στις συλλογικές 
αποφάσεις του Προγράμματος Δημοσίων Επενδύσεων 
των Υπουργείων Οικονομίας και Ανάπτυξης και Αγροτι-
κής Ανάπτυξης και Τροφίμων αντίστοιχα.».
2. Η παρ. 1 του άρθρου 112 του ν. 4314/2014 (Α΄ 265) 
αντικαθίσταται ως εξής:
«1. Για την αντικατάσταση των αδειών και αναγγελι-
ών που προβλέπονται στα άρθρα 9 του π.δ. 112/2012 
(Α΄ 197), 10 του π.δ. 113/2012 (Α΄ 198), 9 του π.δ. 114/2012 
(Α΄ 199), 13 και 21 του π.δ. 115/2012 (Α΄ 200) και 9 του 
π.δ. 1/2013 (Α΄ 3) ορίζεται ως καταληκτική προθεσμία, 
με την επιφύλαξη της παραγράφου 2, η 31η Δεκεμβρίου 
2018.».
Άρθρο 106
Τροποποίηση διατάξεων 
του ν. 4468/2017 (Α΄ 61)
1.  Η  περίπτωση  δ΄  της  παρ.  1  του  άρθρου  4  του 
ν. 4468/2017 (Α΄ 61) αντικαθίσταται ως εξής:
«δ) έναν (1) καθηγητή Α.Ε.Ι. ή ερευνητή ερευνητικού 
κέντρου ή ερευνητικού ινστιτούτου που υπάγεται στους 
φορείς της Γενικής Κυβέρνησης ή πρόσωπο υψηλής επι-
στημονικής κατάρτισης και εγνωσμένου κύρους,».
2. Μετά το πρώτο εδάφιο της παρ. 4 του άρθρου 7 του 
ν. 4468/2017 (Α΄ 61) προστίθεται εδάφιο ως εξής:
«Μέχρι την έκδοση της απόφασης του προηγούμενου 
εδαφίου, η μισθοδοσία και οι ασφαλιστικές εισφορές του 
προσωπικού αυτού καταβάλλονται από το Ε.Σ.Υ.Π. με 
χρέωση των λογαριασμών της αυτοτελούς λειτουργικής 
μονάδας Ε.Σ.Υ.Π. Ε.Σ.Υ.Δ..».
3. Στο άρθρο 9 του ν. 4468/2017 (Α΄ 61) προστίθεται 
παράγραφος 9 με το ακόλουθο περιεχόμενο:
«9. Μέχρι τον ορισμό Διοικητικού Συμβουλίου του 
Ε.Σ.Υ.Δ., κατά τα οριζόμενα στην παράγραφο 3 του άρ-
θρου 4:
α) οι αποφάσεις έγκρισης πραγματοποίησης δαπανών 
2026
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
εκδίδονται από τον αρμόδιο Διευθυντή ή Τμηματάρχη 
από κοινού με τον Προϊστάμενο του Τμήματος Διοικητι-
κής και Οικονομικής Υποστήριξης, ενώ οι σχετικές πρά-
ξεις ανάληψης εκδίδονται από το Διοικητικό Συμβούλιο 
που θα ορισθεί με την απόφαση της παραγράφου 3 του 
άρθρου 4 και
β) τα πιστοποιητικά χορήγησης, ανάκλησης ή αναστο-
λής της διαπίστευσης επικυρώνονται από τον αρμόδιο 
Διευθυντή.».
4. Οι διατάξεις των παραγράφων 2 και 3 ισχύουν από 
28 Απριλίου 2017.
Άρθρο 107
Τροποποίηση του άρθρου 21
του ν. 4469/2017 (Α΄ 56)
Το δεύτερο εδάφιο της παρ. 1 του άρθρου 21 του 
ν. 4469/2017 (Α΄ 56) αντικαθίσταται ως ακολούθως και 
προστίθεται και τρίτο εδάφιο:
«Το ειδικό επίδομα καταβάλλεται από τη Μ.Ο.Δ. Α.Ε. 
με επιχορήγηση από το Πρόγραμμα Δημοσίων Επεν-
δύσεων του Υπουργείου Οικονομίας και Ανάπτυξης και 
του Υπουργείου Αγροτικής Ανάπτυξης και Τροφίμων, 
αντίστοιχα. Η παρούσα διάταξη ισχύει από 13 Απριλίου 
2017.».
Άρθρο 108
1. Η παρ. 1 του άρθρου 63 του ν. 4415/2016 (Α΄ 159) 
αντικαθίσταται ως εξής: 
«1. Στις περιπτώσεις των εκκρεμών, έως την έναρξη 
των σχολικών ετών 2016-2017 και 2017-2018, διαγωνι-
σμών, τους οποίους προκήρυξαν οι Περιφέρειες για τη 
μεταφορά μαθητών πρωτοβάθμιας και δευτεροβάθμιας 
εκπαίδευσης δημοσίων σχολείων, η Οικονομική Επιτρο-
πή μπορεί, κατ’ εξαίρεση των κείμενων διατάξεων, να 
αποφασίζει την ανάθεση της εκτέλεσης των σχετικών 
δρομολογίων  στους  προσωρινούς  μειοδότες  μέχρι 
την ολοκλήρωση των διαγωνισμών με την υπογραφή 
των οικείων συμβάσεων και πάντως το αργότερο μέχρι 
31.12.2017. Στις περιπτώσεις κατά τις οποίες δεν κατέστη 
εφικτό από τις οικείες Περιφέρειες να προκηρυχθούν 
διαγωνισμοί για τη μεταφορά μαθητών για τα σχολικά 
έτη 2015-2016, 2016-2017 και 2017-2018, οι σχετικές 
δαπάνες που πραγματοποιήθηκαν μετά τη λήξη των 
συμβάσεων των ετών 2014, 2015 και 2016 και μέχρι τη 
σύναψη νέων συμβάσεων κατά την κείμενη νομοθεσία, 
καταβάλλονται νόμιμα εφόσον ο οικείος Περιφερειάρχης 
βεβαιώνει με σχετική πράξη, αφενός την αιτιολογημένη 
αδυναμία προκήρυξης διαγωνισμού και αφετέρου την 
εκτέλεση μεταφοράς μαθητών και το ύψος της σχετικής 
δαπάνης κατόπιν σχετικής απόφασης της οικείας Οικο-
νομικής Επιτροπής.».
2. Η φράση «γ) δεν έχουν αναδειχθεί μειοδότες στους 
εκκρεμείς διαγωνισμούς, η Οικονομική Επιτροπή μπορεί 
με απόφασή της να παρατείνει την εκτέλεση των συμ-
βάσεων, που ήταν σε ισχύ στις 30.6.2016 για χρονικό 
διάστημα έως 3.7.2017» της παρ. 2 του άρθρου 63 του 
ν. 4415/2016 αντικαθίσταται ως εξής: 
«γ) δεν έχουν αναδειχθεί μειοδότες στους εκκρεμείς 
διαγωνισμούς, η Οικονομική Επιτροπή μπορεί με από-
φασή της να παρατείνει την εκτέλεση των συμβάσεων, 
που ήταν σε ισχύ στις 30.6.2016 και παρατάθηκαν έως 
τις 30.6.2017, καθώς και τις συμβάσεις που ήταν σε ισχύ 
στις 30.6.2017 για χρονικό διάστημα έως τις 31.12.2017».
3. Η παρ. 3 του άρθρου 63 του ν. 4415/2016 αντικα-
θίσταται ως εξής:
«3. Οι δαπάνες μεταφοράς μαθητών δημόσιων σχο-
λείων, οι οποίες πραγματοποιούνται από την έναρξη 
του σχολικού έτους 2016-2017 και του σχολικού έτους 
2017-2018 μέχρι τη σύναψη της σχετικής σύμβασης 
μεταφοράς καταβάλλονται νόμιμα, εφόσον ο οικείος 
Περιφερειάρχης βεβαιώνει με σχετική πράξη του την 
εκτέλεση της μεταφοράς των μαθητών και εφόσον το 
ύψος της σχετικής δαπάνης είναι σύμφωνο με την από-
φαση ανάθεσης της οικείας Οικονομικής Επιτροπής.».
4. Η παρ. 5 του άρθρου 63 του ν. 4415/2016 αντικα-
θίσταται ως εξής: 
«5. Τα κατακυρωτικά έγγραφα των προσωρινών μειο-
δοτών των ηλεκτρονικών διαγωνισμών μεταφοράς μα-
θητών των παραγράφων 1 και 2 του παρόντος, όπως αυτά 
ορίζονται με την παρ. 2 του άρθρου 6 του π.δ. 118/2007 
και με τις κείμενες διατάξεις του ν. 4412/2016 (Α΄ 147), γί-
νονται αποδεκτά, εφόσον κατατεθούν σε φυσική μορφή 
ενώπιον της Οικονομικής Επιτροπής μετά από απόφασή 
της και σε χρόνο τον οποίο αυτή ορίζει.».
Άρθρο 109
Βιβλίο Ημερησίων Δελτίων Απασχολούμενου 
Προσωπικού σε αγροτικές εργασίες και αλιεία
1. Καθίσταται υποχρεωτική η τήρηση από τους εργο-
δότες «Βιβλίου Ημερησίων Δελτίων Απασχολούμενου 
Προσωπικού σε αγροτικές εργασίες και αλιεία» (Βιβλίο) 
για τις ακόλουθες κατηγορίες:
α. Αλιεργάτες με σχέση ή σύμβαση εξαρτημένης ερ-
γασίας σε έναν ή περισσότερους εργοδότες, συμπερι-
λαμβανομένων των αλιεργατών πολιτών τρίτων χωρών 
του ν. 4251/2014 (Α΄ 80), που ασφαλίζονται στον ΕΦΚΑ, 
σύμφωνα με την παρ. 5 του άρθρου 40 του ν. 4387/2016 
(Α΄ 85).
β. Μετακλητοί πολίτες τρίτων χωρών, οι οποίοι, σύμ-
φωνα με το ν. 4251/2014, προσκαλούνται από εργοδότες 
με σκοπό την απασχόληση σε αγροτικές εργασίες και 
ασφαλίζονται στον ΕΦΚΑ, σύμφωνα με την παρ. 5 του 
άρθρου 40 του ν. 4387/2016.
2. Το Βιβλίο θεωρείται από τις αρμόδιες υπηρεσίες του 
ΕΦΚΑ, επέχει θέση Πίνακα Ωρών Εργασίας Προσωπικού, 
τηρείται στο χώρο εργασίας και είναι στη διάθεση των 
αρμόδιων ελεγκτικών οργάνων. Η συμπλήρωση του Βι-
βλίου πραγματοποιείται, σε κάθε περίπτωση, πριν από 
την έναρξη εργασίας του απασχολούμενου προσωπικού 
της παραγράφου 1.
3. Σε περίπτωση μη αναγραφής του απασχολούμενου 
προσωπικού της παραγράφου 1 στο Βιβλίο, επιβάλλε-
ται σε βάρος του υπόχρεου εργοδότη, από τα αρμόδια 
ελεγκτικά όργανα, διοικητική κύρωση κατά δέσμια αρ-
μοδιότητα, σύμφωνα με τις ισχύουσες για την αδήλωτη 
εργασία διατάξεις.
4. Σε κάθε υπόχρεο, που δεν θεωρεί, δεν τηρεί ή δεν 
επιδεικνύει για οποιονδήποτε λόγο στα αρμόδια όργανα 
ελέγχου το Βιβλίο, πλέον των κυρώσεων της παραγρά-
φου 3, επιβάλλεται σε βάρος του, από τα αρμόδια ελε-
γκτικά όργανα, ως ευθέως αποδεικνυόμενη παράβαση 
Τεύχος Α’ 114/04.08.2017
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
2027
κατά δέσμια αρμοδιότητα, πρόστιμο ύψους τριακοσίων 
(300) ευρώ.
5. Με απόφαση του Υπουργού Εργασίας, Κοινωνικής 
Ασφάλισης και Κοινωνικής Αλληλεγγύης ρυθμίζεται κάθε 
αναγκαία λεπτομέρεια για την εφαρμογή του παρόντος, 
όπως ιδίως ο τύπος του Βιβλίου, τα στοιχεία που περι-
λαμβάνει και η εξειδίκευση της διαδικασίας επιβολής 
των διοικητικών κυρώσεων.
Άρθρο 110
Παράταση θητείας μελών 
Διοικητικού Συμβουλίου του Ο.ΜΕ.Δ.
Στο τέλος της παρ. 7 του άρθρου 17 του ν. 1876/1990 
(Α΄ 27) προστίθεται εδάφιο ως εξής:
«Η θητεία των μελών του Διοικητικού Συμβουλίου, το 
οποίο συγκροτήθηκε με την υπ’ αριθμ. 10650/Δ1.1956/ 
9.4.2014 (ΥΟΔΔ 233) απόφαση του Υπουργού Εργασί-
ας, Κοινωνικής Ασφάλισης και Κοινωνικής Αλληλεγγύ-
ης, παρατείνεται αυτοδικαίως από τη λήξη της έως τις 
31.3.2018.».
Άρθρο 111
Τροποποίηση του άρθρου 9 του ν. 3996/2011
Η παρ. 1 του άρθρου 9 του ν. 3996/2011 (Α΄ 170) αντι-
καθίσταται ως ακολούθως:
«1. Συνιστάται στο Σ.ΕΠ.Ε. Υπηρεσία Ειδικών Επιθεω-
ρητών Εργασίας, η οποία υπάγεται απευθείας στον Ειδικό 
Γραμματέα και συγκροτείται από Επιθεωρητές Εργασίας, 
οι οποίοι καταλαμβάνουν θέση Προϊστάμενου Διεύθυν-
σης και Προϊστάμενου Τμήματος. Στην Υπηρεσία Ειδικών 
Επιθεωρητών Εργασίας από το σύνολο των οργανικών 
θέσεων Επιθεωρητών Εργασίας κατανέμονται οκτώ (8) 
οργανικές θέσεις προϊσταμένων Διεύθυνσης και δεκα-
οκτώ (18) οργανικές θέσεις προϊσταμένων τμημάτων.».
Άρθρο 112
Παράταση διάρκειας προγράμματος ειδικής 
επιδότησης ανεργίας πρώην εργαζομένων 
στην Ελληνική Βιομηχανία Ζάχαρης Α.Ε.
Στο άρθρο 33 του ν. 3762/2009 (Α΄ 75) οι παράγραφοι 
7 και 8 αναριθμούνται σε 8 και 9 αντίστοιχα και προστί-
θεται νέα παράγραφος 7 ως εξής:
«7. Η ειδική επιδότηση ανεργίας της παραγράφου 3 
παρατείνεται για είκοσι τέσσερις (24) επιπλέον μήνες 
από τότε που έληξε για έκαστο εκ των ήδη δικαιούχων 
της παραγράφου 1, που για οποιονδήποτε λόγο δεν 
συμπλήρωσε τις προϋποθέσεις πλήρους ή μειωμένης 
συνταξιοδότησης στις 31.12.2016. Αν συμπληρωθούν οι 
προϋποθέσεις για τη λήψη μειωμένης σύνταξης γήρατος, 
όχι όμως και πλήρους, η ειδική επιδότηση συνεχίζεται 
μέχρι τη συμπλήρωση του ορίου πλήρους συνταξιοδό-
τησης, όχι όμως πέραν της παράτασης των είκοσι τεσ-
σάρων (24) μηνών.».
Άρθρο 113
Παράταση προθεσμίας άσκησης 
καθηκόντων ιατρού εργασίας
Στο τέλος της παρ. 3 του άρθρου 16 του ν. 3850/2010 
(Α΄ 84) προστίθεται εδάφιο ως εξής: 
«Η προθεσμία των οκτώ (8) ετών για την απόκτηση 
του τίτλου της ειδικότητας της ιατρικής της εργασίας, 
που αναφέρεται στην παρ. 2 της κοινής υπουργικής από-
φασης Υ7α/ ΓΠ.οικ.112498/ 18.8.2009 (Β΄ 1775), πέραν 
της οποίας δεν επιτρέπεται σε ιατρό που δεν κατέχει την 
ειδικότητα της ιατρικής της εργασίας να ασκεί τα καθή-
κοντα του ιατρού εργασίας, παρατείνεται από τη λήξη 
της έως τις 26 Αυγούστου 2027.».
Άρθρο 114
1. Η περίπτωση β΄ της παρ. 17 του άρθρου 59 του 
ν. 4314/2014 (Α΄ 265), όπως ισχύει, αντικαθίσταται ως 
εξής:
«β) Για τη στελέχωση της εταιρείας «Κοινωνία της Πλη-
ροφορίας Α.Ε.» επιτρέπεται η πρόσληψη επιστημονικού 
προσωπικού με συμβάσεις εργασίας ιδιωτικού δικαίου 
ορισμένου χρόνου τριετούς διάρκειας, οι οποίες μπορεί 
να ανανεώνονται μία μόνο φορά.
Για τη σύναψη των ως άνω συμβάσεων εφαρμόζονται 
οι διατάξεις του Κανονισμού της εταιρείας που εγκρίθη-
κε με τη ΔΙΔΚ/ΚτΠ/οικ.21588/2011 απόφαση του Υφυ-
πουργού Διοικητικής Μεταρρύθμισης και Ηλεκτρονικής 
Διακυβέρνησης (Β΄ 2541), όπως τροποποιήθηκε με τη 
ΔΙΔΚ/οικ.35181/2015 κοινή απόφαση του Αναπληρωτή 
Υπουργού Εσωτερικών και Διοικητικής Ανασυγκρότησης 
και του Υφυπουργού Οικονομίας, Ανάπτυξης και Τουρι-
σμού (Β΄ 2532), με την επιφύλαξη των διατάξεων των 
επόμενων περιπτώσεων.
2.  Στην  παρ.  17  του  άρθρου  59  του  ν.  4314/2014 
(Α΄ 265), όπως ισχύει, προστίθενται περιπτώσεις γ΄, δ΄ 
και ε΄ ως εξής:
«γ) Για την πρόσληψη του προσωπικού της περίπτωσης 
β΄, εκδίδεται προκήρυξη από την Κοινωνία της Πληρο-
φορίας Α.Ε. κατόπιν ελέγχου νομιμότητας που διενεργεί 
το Α.Σ.Ε.Π.. Η προκήρυξη περιλαμβάνει τον αριθμό του 
προσωπικού που θα προσληφθεί με τις συμβάσεις αυ-
τές ανά ειδικότητα, καθώς και σύντομη περιγραφή των 
απαιτήσεων της θέσης. Η προκήρυξη αναρτάται στον 
ιστότοπο της εταιρείας και του Α.Σ.Ε.Π. και περίληψή 
της δημοσιεύεται σε δύο (2) τουλάχιστον εφημερίδες 
πανελλαδικής κυκλοφορίας.
Με κοινή απόφαση των Υπουργών Διοικητικής Ανα-
συγκρότησης και Οικονομικών καθορίζονται: α) τα απαι-
τούμενα ανά ειδικότητα προσόντα (κύρια, πρόσθετα ή 
επικουρικά), β) τα κριτήρια κατάταξης, γ) η προθεσμία 
υποβολής αιτήσεων των υποψηφίων και ο τρόπος υπο-
βολής τους, δ) τα απαιτούμενα δικαιολογητικά, καθώς 
και κάθε άλλη σχετική λεπτομέρεια. Οι υποψήφιοι υπο-
βάλλουν τις αιτήσεις τους στην Κοινωνία της Πληροφο-
ρίας Α.Ε., η οποία τις αξιολογεί και συντάσσει προσωρι-
νούς πίνακες (α) αποκλεισμένων, (β) κατάταξης και (γ) 
επιλεγομένων, τους οποίους δημοσιεύει στον ιστότο-
πό της, αποστέλλοντας ταυτόχρονα στο Α.Σ.Ε.Π. τους 
σχετικούς πίνακες. Κατά των πινάκων αυτών ασκείται 
ένσταση ενώπιον του Α.Σ.Ε.Π. εντός δέκα (10) ημερών 
από την ανάρτησή τους. Το Α.Σ.Ε.Π. προβαίνει στον κατ’ 
ένσταση και αυτεπάγγελτο έλεγχο των πινάκων και ενη-
μερώνει εν συνεχεία την Κοινωνία της Πληροφορίας Α.Ε., 
προκειμένου αυτή να καταρτίσει τον οριστικό πίνακα 
προσληπτέων.
δ) Οι συμβάσεις ορισμένου χρόνου των περιπτώσεων 
β΄ και γ΄ του παρόντος δεν δύναται να μετατραπούν σε 
συμβάσεις αορίστου χρόνου και σε καμία περίπτωση δεν 
2028
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
δύναται να θεωρηθούν συμβάσεις εργασίας για κάλυψη 
πάγιων και διαρκών αναγκών της εταιρείας Κοινωνία της 
Πληροφορίας Α.Ε..
ε) Το διοικητικό και λοιπό προσωπικό που προβλέ-
πεται στον οικείο Κανονισμό της εταιρείας προσλαμ-
βάνεται μέσω Α.Σ.Ε.Π., σύμφωνα με τις διατάξεις του 
ν. 2190/1994.».
3. Το άρθρο 38 του ν. 4440/2016 (Α΄ 224) καταργείται.
Άρθρο 115
Έναρξη ισχύος
Η ισχύς του παρόντος νόμου αρχίζει από τη δημοσί-
ευσή του στην Εφημερίδα της Κυβερνήσεως, εκτός αν 
ορίζεται διαφορετικά σε επιμέρους διατάξεις του.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου 
του Κράτους.
Αθήνα, 4 Αυγούστου 2017
Ο Πρόεδρος της Δημοκρατίας
ΠΡΟΚΟΠΙΟΣ Β. ΠΑΥΛΟΠΟΥΛΟΣ
Εσωτερικών 
ΠΑΝΑΓΙΩΤΗΣ ΣΚΟΥΡΛΕΤΗΣ 
Αναπληρωτής Υπουργός 
Οικονομίας και Ανάπτυξης 
ΑΛΕΞΑΝΔΡΟΣ ΧΑΡΙΤΣΗΣ 
Αναπληρωτής Υπουργός 
Παιδείας, Έρευνας 
και Θρησκευμάτων 
ΚΩΝΣΤΑΝΤΙΝΟΣ ΦΩΤΑΚΗΣ 
Οι Υπουργοί
Αναπληρωτής Υπουργός 
Εσωτερικών 
ΝΙΚΟΛΑΟΣ ΤΟΣΚΑΣ 
Αναπληρωτής Υπουργός 
Εθνικής Άμυνας 
ΔΗΜΗΤΡΙΟΣ ΒΙΤΣΑΣ 
Οικονομίας και Ανάπτυξης
ΔΗΜΟΣ ΠΑΠΑΔΗΜΗΤΡΙΟΥ
Παιδείας, Έρευνας
και Θρησκευμάτων
ΚΩΝΣΤΑΝΤΙΝΟΣ ΓΑΒΡΟΓΛΟΥ
Υφυπουργός 
Παιδείας, Έρευνας 
και Θρησκευμάτων 
ΔΗΜΗΤΡΙΟΣ ΜΠΑΞΕΒΑΝΑΚΗΣ 
Υφυπουργός
Παιδείας, Έρευνας
και Θρησκευμάτων
ΚΩΝΣΤΑΝΤΙΝΟΣ ΖΟΥΡΑΡΙΣ
Εργασίας, Κοινωνικής Ασφάλισης 
και Κοινωνικής Αλληλεγγύης 
ΕΥΤΥΧΙΑ ΑΧΤΣΙΟΓΛΟΥ 
Αναπληρώτρια Υπουργός 
Εργασίας, Κοινωνικής Ασφάλισης 
και Κοινωνικής Αλληλεγγύης 
ΟΥΡΑΝΙΑ ΑΝΤΩΝΟΠΟΥΛΟΥ 
Υφυπουργός
Εργασίας, Κοινωνικής Ασφάλισης
και Κοινωνικής Αλληλεγγύης
ΑΝΑΣΤΑΣΙΟΣ ΠΕΤΡΟΠΟΥΛΟΣ 
Δικαιοσύνης, Διαφάνειας 
και Ανθρωπίνων Δικαιωμάτων 
ΣΤΑΥΡΟΣ ΚΟΝΤΟΝΗΣ 
Αναπληρωτής Υπουργός 
Δικαιοσύνης, Διαφάνειας 
και Ανθρωπίνων Δικαιωμάτων 
ΔΗΜΗΤΡΙΟΣ ΠΑΠΑΓΓΕΛΟΠΟΥΛΟΣ 
Οικονομικών
ΕΥΚΛΕΙΔΗΣ ΤΣΑΚΑΛΩΤΟΣ
Αναπληρωτής Υπουργός 
Οικονομικών 
ΓΕΩΡΓΙΟΣ ΧΟΥΛΙΑΡΑΚΗΣ 
Αναπληρωτής Υπουργός
Υγείας 
ΠΑΥΛΟΣ ΠΟΛΑΚΗΣ 
Υφυπουργός 
Οικονομικών 
ΑΙΚΑΤΕΡΙΝΗ ΠΑΠΑΝΑΤΣΙΟΥ 
Υγείας
ΑΝΔΡΕΑΣ ΞΑΝΘΟΣ
Διοικητικής Ανασυγκρότησης 
ΟΛΓΑ ΓΕΡΟΒΑΣΙΛΗ 
Πολιτισμού και Αθλητισμού
ΛΥΔΙΑ ΚΟΝΙΟΡΔΟΥ
Περιβάλλοντος και Ενέργειας 
ΓΕΩΡΓΙΟΣ ΣΤΑΘΑΚΗΣ 
Μεταναστευτικής Πολιτικής 
ΙΩΑΝΝΗΣ ΜΟΥΖΑΛΑΣ 
Αγροτικής Ανάπτυξης
και Τροφίμων
ΕΥΑΓΓΕΛΟΣ ΑΠΟΣΤΟΛΟΥ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 4 Αυγούστου 2017
Ο επί της Δικαιοσύνης Υπουργός
ΣΤΑΥΡΟΣ ΚΟΝΤΟΝΗΣ
2030
ΕΦΗΜΕΡΙ∆Α TΗΣ ΚΥΒΕΡΝΗΣΕΩΣ
Τεύχος Α’ 114/04.08.2017
Την ευθύνη για  την  εκτύπωση,  διαχείριση  και  κυκλοφορία  των  φύλλων  της  Εφημερίδας 
της Κυβερνήσεως, (ΦΕΚ) στην έντυπη και ηλεκτρονική έκδοση, έχει το Εθνικό Tυπογραφείο 
το οποίο αποτελεί δημόσια υπηρεσία η οποία υπάγεται στο Υπουργείο Διοικητικής Ανασυ-
γκρότησης. Το Εθνικό Τυπογραφείο έχει επίσης την ευθύνη για την κάλυψη των εκτυπωτικών 
αναγκών του Δημοσίου. (ν. 3469/2006, Α΄ 131).
ΥΠΗΡΕΣΙΕΣ ΠΟΥ ΠΑΡΕΧΕΙ ΤΟ ΕΘΝΙΚΟ ΤΥΠΟΓΡΑΦΕΙΟ
1. ΦΥΛΛΟ ΤΗΣ ΕΦΗΜΕΡΙΔΑΣ ΤΗΣ ΚΥΒΕΡΝΗΣΕΩΣ (ΦΕΚ)
Η ηλεκτρονική μορφή των ΦΕΚ διατίθεται δωρεάν από την ιστοσελίδα www.et.gr. Για 
τα ΦΕΚ που δεν έχουν ψηφιοποιηθεί και καταχωρισθεί στην πιο πάνω ιστοσελίδα δίνεται η 
δυνατότητα δωρεάν αποστολής με ηλεκτρονικό ταχυδρομείο, μετά από αίτηση που υποβάλ-
λεται ηλεκτρονικά με τη συμπλήρωση ειδικής φόρμας.
Η έντυπη μορφή των ΦΕΚ διατίθεται για μεμονωμένα φύλλα με το ανάλογο κόστος από 
το τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα 
ΚΕΠ, ενώ για ετήσια συνδρομή από το τμήμα Συνδρομητών. Tο κόστος για ασπρόμαυρο ΦΕΚ 
από 1 έως 16 σελίδες είναι 1€, προσαυξανόμενο κατά 0,20€ για κάθε επιπλέον οκτασέλιδο ή 
μέρος αυτού. Το κόστος για έγχρωμο ΦΕΚ είναι 1,50€ από 1 έως 16 σελίδες, προσαυξανόμενο 
κατά 0,30€ για κάθε επιπλέον οκτασέλιδο ή μέρος αυτού.
Τρόπος αποστολής κειμένων προς δημοσίευση
-  Τα κείμενα για δημοσίευση στο ΦΕΚ, από όλες τις δημόσιες υπηρεσίες και τους φορείς 
του δημόσιου τομέα, αποστέλλονται στην διεύθυνση webmaster.et@et.gr με  χρήση 
προηγμένης ψηφιακής υπογραφής και χρονοσήμανσης.
-  Οι περιλήψεις Διακηρύξεων Δημοσίων Συμβάσεων, αποστέλλονται στην ηλεκτρονική δι-
εύθυνση dds@et.gr με τη χρήση απλού ηλεκτρονικού ταχυδρομείου.
-  Κατ’ εξαίρεση, πολίτες οι οποίοι δεν έχουν αποκτήσει προηγμένη ηλεκτρονική υπογρα-
φή, μπορούν να αποστέλλουν ταχυδρομικά ή να καταθέτουν  με εκπρόσωπό τους κείμε-
να προς δημοσίευση αποτυπωμένα σε χαρτί, στο Τμήμα Παραλαβής Δημοσιευτέας Ύλης.
Πληροφορίες  σχετικά  με  την  αποστολή/κατάθεση  εγγράφων  προς  δημοσίευση,  την 
πώληση των τευχών και τους ισχύοντες τιμοκαταλόγους για όλες τις υπηρεσίες θα βρείτε 
στην ιστοσελίδα μας και στη διαδρομή Εξυπηρέτηση κοινού - τμήμα πωλήσεων ή συν-
δρομητών. Επίσης στην ιστοσελίδα μπορείτε να αναζητήσετε πληροφορίες σχετικά με την 
πορεία δημοσίευσης των εγγράφων, εφόσον γνωρίζετε τον Κωδικό Αριθμό Δημοσιεύμα-
τος (ΚΑΔ). Τον ΚΑΔ εκδίδει το Εθνικό Tυπογραφείο για όλα τα κείμενα που πληρούν τις προ-
ϋποθέσεις δημοσίευσης. 
2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του 
Το Εθνικό Τυπογραφείο μετά από αίτημα φορέα του Δημοσίου αναλαμβάνει να σχεδιάσει 
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους 
αλληλογραφίας, κ.ά. Επίσης σχεδιάζει και κατασκευάζει σφραγίδες. 
EΠΙΚΟΙΝΩΝΙΑ ΜΕ ΤΟ ΕΘΝΙΚΟ ΤΥΠΟΓΡΑΦΕΙΟ
Ταχυδρομική Διεύθυνση: Καποδιστρίου 34, τ.κ. 10432, Αθήνα
ΤΗΛΕΦΩΝΙΚΟ ΚΕΝΤΡΟ: 210 5279000 - fax: 210 5279054
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ 
Πωλήσεων: (Ισόγειο, τηλ. 210 5279178 - 180)
Συνδρομητών: (Ημιόροφος, τηλ. 210 5279136) 
Πληροφοριών: (Ισόγειο, Γρ. 3 και τηλεφ. κέντρο 210 5279000) 
Παραλαβής Δημ. Ύλης: (Ισόγειο, τηλ. 210 5279167, 210 5279139) 
Ωράριο για το κοινό: Δευτέρα ως Παρασκευή: 8:00 - 13:30
Ιστοσελίδα: www.et.gr 
Πληροφορίες σχετικά με την λειτουργία 
της ιστοσελίδας:  helpdesk.et@et.gr 
Αποστολή ψηφιακά υπογεγραμμένων 
εγγράφων προς δημοσίευση στο ΦΕΚ: 
webmaster.et@et.gr 
Πληροφορίες για γενικό πρωτόκολλο 
και αλληλογραφία: grammateia@et.gr
*01001140408170072*
